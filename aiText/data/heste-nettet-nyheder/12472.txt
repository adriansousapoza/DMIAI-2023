Kasper H. Hansen og Martin Neergaard gjorde det igen hos de unge heste
2016-10-20T23:39:39
I eftermiddags lykkedes det gårsdagens vindere at sejre igen i dag.  Først var det de 4 års som var på banen. Resultatet i top tre var ikke meget anderledes end i går, andet end lidt omrokeringer i top 3. Det betyder at det lykkedes Kasper H. Hansen i overbevisende stil at lægge sig i spidsen i dagens konkurrence, efter han med Happy Feets Heartbeat e. Heartbeat/Baloubet du Rouet fik stilkarakteren 8,6 efter en meget overbevisende tur.  Lige i hælene på Kasper kom Jesper Meyenburg med stilkarakteren 8,5 på Bøgegårdens Gladiola e. Bøgegårdens Graf's Stakkato/Bøgegårdens Apollo efter det også lykkedes Jepser at levere en fantastisk flot fejlfri tur.  Pernille Tribler blev ligesom i går nr. 3 med Cappucino PR e. Corming/Cassini II. I dag delte hun dog den placering med Bjarne Mark Jensen med Quintet e. Quintender/Stakkato samt Rikke Haastrup Kristensen e. Nomanee e. Nonstop/Carthago. Det er muligt at se hele resultatlisten fra i dag her. Det betyder at Kasper H. Hansen og Jesper Meyenburg ligger med præcis samme sammenlagt stilkarakter, efter det lykkedes Kasper at få hhv. 8,4 og 8,6 i sine to ture og Jesper 8,5 både i går og i dag. Pernille ligger samlet nr. 3. I morgen udløses spændningen, hvor de bedste 20 er kvalificeret til. Den samlede resultatliste for begge dage kan ses her.  Hos de 5 års lykkedes det i lighed med i går Martin Neergaard at ride sig helt overbevisende i spidsen med Darc de Lux e. Darco/Contender. Den eminente tur gav en stilkarakter på 9,0.  Sashia Astrup Jensen fulgte efter med stilkarakteren 8,5 med De Lútt E e. Casall/Cassini.  Dagens tredjeplads blev delt mellem Allan Blomgreen med Brisbane e. Favorit Ask/Carano samt Rikke Haastrup Kristensen med First Choice HT e. Favorit Ask/Contendro I efter de leverede flotte fejlfrie ture med stilkarakteren 8,3. Resultatlisten for i dag kan ses her.  Det betyder at det samlede resultat frem til finalen i morgen er at Martin Neergaard ligger alene i spidsen efter at have fået 8,7 samt 9,0 i stilkarakter. Rikke Thingholm ligger på en samlet andenplads efter at have fået 8,6 samt 8,1 og Rikke Haastrup Kristensen ligger samlet nr. 3 efter at have fået 8,3 i begge runder.  Hos de 6 års lykkedes det endnu engang Kasper H. Hansen at løbe med sejren. I dag gjorde han det dog ikke alene, da Bruce Gerard Goodin fulgte trop med samme stilkarakter. Kasper lagde sig i spidsen med Balou e. Balou du Rouet/Landcapitol og Bruce red Chacceldi e. Chacco-Blue/Griseldi L og de fik karakteren 8,6.  Rikke Haastrup Kristensen fulgte efter på tredjepladsen med stilkarakteren 8,3 med Carlotte 251 e. Cloney/Espri. Denne placering delte hun med Tina Wang Simensen med Sierra E. Stolzenberg/Lambrusco Ask samt Emile Louis Hartmann med Contador-Vitz e. Cabachon/Carano da de begge også fik 8,3. Resultatlisten for i dag kan ses her.  Som det også gælder for 4- og 5 års så er det de 20 bedste som har kvalificeret sig videre til finalen. Her ligger Kasper H. Hansen alene i front skarpt forfulgt af Bruce Gerard Goodin og Tina Wang Simensen. Hele den samlede liste kan ses her. 