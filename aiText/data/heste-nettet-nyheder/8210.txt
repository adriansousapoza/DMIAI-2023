Helt unikke hesteskulpturer
2011-11-01T10:30:01
Lena Untidt laver skulpturer af mange forskellige materialer som f.eks jerntråd, gips, stenmasse, trærødder, papmaché, og senest er svejseapparatet også taget i brug.   Udtrykket på de mange hesteskulpturer er helt forskelligt. Nogle er lavet af hårfin jerntråd som står let og luftig i kontrast til den granitsten, de er placeret på. Andre er lavet med grove træk af papmache og tovværk. Eller en græssende hest er skabt ud af flere hundrede år gamle trærødder. Ingen ligner hinanden, men alligevel kan man se, at det er Lena, som har lavet dem alle.   Har man vil opleve, hvordan en hesteskulptur blive til, kan man se dette ske, når Lena Untidt udstiller på hestemessen, Hesteliv 2011 i Frederiksborg Centret i Hillerød, i dagene fra den 18. - 20. november 2011.   Besøger man ikke messen, kan man nyde billederne på Lena Untidts Facebookside eller hjemmesiden www.hesteskulpturer.dk, hvor man også kan læse mere om, hvem Lena er, hvordan hun kom i gang med at lave skulpturer og hele hendes passion for at få det rette frem i hesten i hendes kunst, som hun har dyrket, fra hun var barn.   Kilde: Pressemeddelelse