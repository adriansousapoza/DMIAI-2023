Bliv en bedre rytter foran skærmen
2016-11-24T19:44:49
Ny online portal med videotræningsserier Det skal hverken være økonomi eller geografi, der fremover afholder de danske ryttere fra at lære fra de bedste beridere og trænere. På det nye site http://www.ridbedre.tv kan man lige nu se træningsserier på video om alt fra grundridning til dressur på topniveau og ikke mindst blive klar til stævner med video af dressurprogrammerne   Det første changement, schenkelvigning, bagpartsvending eller den rette opvarmning af din hest. Det er, hvad de nogle af de første videoer på ridbedre.tv handler om, ligesom man også kan finde alle dressurprogrammerne lige fra LD1 til Grand Prix Special på video med kommentarer og bedømmelse fra international 5* overdommer Hans-Christian Matthiesen:   "Det er et super spændende projekt, og vi har valgt at lave bedømmelsen af rytterne som var det i virkeligheden. På den måde får rytterne en fornemmelse af, hvad vi dommere har med i overvejelserne, når vi dømmer og ikke mindst, hvad der kræves på de forskellige niveauer", siger Hans-Christian Matthiesen, der er en blandt kun omkring 25 overdommere i hele verden.   Træningsserier med sportens mestre Der vil hver måned udkomme nye videoer med de bedste og mest anerkendte trænere. Den første serie er med berider og World Cup rytter Karin Nissen, der i første omgang deler ud af sin viden omkring nogle af de grundlæggende dressurøvelser, mens næste serie handler om at vise, hvordan man skaber mere udtryk i de sværeste dressurøvelser:   "Det er rigtig spændende at være med i det her, for det er jo en hel ny måde at formidle rideteori på. Vi kan nå ud til rigtig mange ryttere på den her måde, ikke mindst dem, der måske hverken har råd, tid eller geografisk mulighed for at få undervisning hos en højt uddannet træner, og jeg håber selvfølgelig, at rytterne vil tage godt i mod det", siger Karin Nissen.   Efter Karin Nissen vil der komme en dressurserie med berider og OL-træner Rune Willlum Hansen, der i sommer var med Cathrine Dufour og Cassidy i Rio, og sådan vil portalen fortsætte med at udvide med de dygtigste trænere indenfor ridesporten.   For alle ryttere Ideen er udviklet af rytter og journalist, Lisa Munch Holst, der også står bag Hestejournalisten, der i flere år har lavet film, artikler og billeder bredt i hesteverdenen. De første serier vil handle om dressur, men fremover kan de handle om alt, herunder springning, træning fra jorden, avl og i det hele taget hvad rytterne gerne vil vide mere om:   "Det er vigtigt for os, at der er noget for alle. Om man er nybegynder eller på eliteniveau. Vi vil lave rigtig meget om dressur, for uanset om man rider dressur, springning, islænder, western eller noget helt andet, så bygger det alt sammen mere eller mindre på den samme grundridning. I sidste ende er det rytterne, der bestemmer, for vi laver om det, der er efterspørgsel på", siger Lisa Munch Holst.   Se det nye site på http://www.ridbedre.tv . Der er gratis introfilm til alle videoer, og man kan både købe klip til tre videoer for 49 kroner eller tegne fuld adgang med et månedskort til 69 kroner, ligesom det også er muligt at købe gavekort.   Kilde: Lisa Munch Holst, indehaver af ridbedre.tv