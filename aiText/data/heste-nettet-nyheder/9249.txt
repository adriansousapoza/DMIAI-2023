Verden: Samba King og Jim Rasmussen i finalen
2012-08-03T19:51:29
  Samba King redet af Jim Rasmussen blev som eneste DV hest kvalificeret direkte til 6 års finalen med 8,52 og en placering som nr. 7 Samba King (e. Sandro King/Lancet), der blev rutineret fremvist af Jim, går med stort udtryk i trav hvor især øgninger og versader er imponerende og vises med meget stor skulderfrihed. Traven blev da også honoreret med et rent 9-tal. Den rentaktede og energiske skridt blev belønnet med 8,2. Galoppen, til karakteren 8,5, var balanceret, hvor især det første changement var godt og sikkert udført. Ridelighedskarakteren blev på 8,2 og det samlede indtryk på 8,7.   N.O.H.'S Daijoubo (Daddy Cool/Picandt) redet af Thomas Sigtenbjerggård viste et afspændt og flydende program med højdepunkter i travturen (9,0) samt fine sikre changementer. De blev placeret som nummer 14 med 8,18   Atterupgaards Wolfgang (e. Welt Hit II/Lord Sinclair) og Laura Mølvig var allerførste ekvipage på banen i dag og efterlod et fint og positivt indtryk. Wolfgang er meget ridelig og lader sig villigt regulere, man kunne dog ønske sig en mere vinklet og aktiv bagbensteknik. Til gengæld står han fint fortil og viser sikre changementer.   Andrea Woodard var kommet på noget af en opgave med Højersmindes Rolex (e. Romanov/Don Schufro) i dag. Rolex besidder kvalitet i alle gangarter, men spændte meget på omgivelserne, hvilket resulterede i en noget overkadanceret trav og en knap vist skridt. Alligevel formåede Andrea af få vist to rene changementer i galopturen. De opnåede 6,22 og en placering som nr. 32   Thomas Sigtenbjerggård havde endnu en hest med i 6 års klassen nemlig Sir Donnerhall II (Sandro Hit/Donnerhall), der er kvalificeret for Tyskland. Sir Donnerhall II er en imponerende hingst, der går med stor skulderfrihed og med væsentlig mere korrekt bagbensmekanik end sin berømte storebror Sir Donnerhall I. Han gik en fejlfri tur med bl.a. superflotte sidebevægelser med stor bæring og flot udtryk. Han blev direkte kvalificeret til finalen med 8,42 og en placering som nr. 9      Samba King og Jim Rasmussen (foto: JP-photo.dk)    N.O.H.'S Dajoubo og Thomas Sigtenbjerggård (foto: JP-photo.dk)      Atterupgaards Wolfgang (e. Welt Hit II/Lord Sinclair) og Laura Mølvig (foto: JP-photo.dk)  Andrea Woodard og Højersmindes Rolex (foto: JP-photo.dk)  Thomas Sigtenbjerggård og Sir Donnerhall II (foto: JP-photo.dk)