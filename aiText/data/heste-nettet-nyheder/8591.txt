4.1 Youth Match World Tølt
2012-02-25T10:21:17
Ungdomsryttere fra landsholdene fra Danmark, Sverige og Norge har netop dystet imod hinanden i 4.1 i World Tølt. 4.1 er den sværeste firegangsklasse, hvor der skal vises tølt, trav, skridt, galop og hurtig tølt.   I denne disciplin deltog: Elise Lundhaug - Norge - Hrynhjandi fra Fagereng Johanne Wingstrand - Sverige - Herkules fra Pegasus Thomas Rørvang - Danmark - Peyr fra Akranesi   Det var topheste og topryttere, men især må Thomas Rørvang og Peyr roses for deres travpræstation, hvor der tydeligt blev vist svæv og godt stræk, hvilket udløste 7,5 i karakter for denne disciplin for hver af de tre dommere.   I skridten brillierede Thomas og fik igen 7,5 fra alle 3 dommere, ingen af de andre ryttere kom i nærheden af hans flotte skridt karakter.   Galoppen fik publikum godt igang med klapsalverne men her fik Thomas lidt problemer, da Peyr valgte at løbe lidt vel stærkt i starten og dermed gik der vigtige point tabt her.   I den hurtige tølt var der godt med tempo på, især må fremhæves den svenske rytters hest, som havde det bedste tempo og blev belønnet af dommerne med 2 x 7,5 og 1 x 7,0 i karakter og dermed slog Johanne fra Sverige på Herkules fra Pegasus (en dansk avlet hest) Thomas Rørvang tilsidst og fik placeret sig på en 1. plads med en samlet karakter på 6,76. Thomas Rørvang endte på en 2. plads med 6,20 og Elise Lundhaug fra Norge endte på en 3. plads med 5,70.      