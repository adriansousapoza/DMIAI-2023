Talentsamling for paradressurryttere
2016-11-03T14:13:53
Har du et fysisk handicap, så kom til Dressurudvalgets talentsamling for nye unge paradressurryttere, som afholdes lørdag den 3. december. Skal du med, så skal du være hurtig, for fristen for tilmelding er senest den 20. november   Talentsamling for unge paradressurryttere Er du rytter, har du et fysisk handicap, og har du ambitioner med din sport? Så er paradressur måske noget for dig. Lørdag den 3. december 2016 holder Pararideudvalget og træner Kitt Winterberg Sørensen talentsamling for nye ryttere på Stald Møllevangen, Møllevangen 1, 4534 Hørve.   Opfylder du betingelserne? Kan du sige ja til følgende fem ting, så er paradressur måske lige noget for dig? Du har et fysisk handicap Du er klassificeret som handicaprytter Du rider til daglig Du har din egen hest eller en, du kan låne Du er mellem 10 og 23 år Stor udvikling indenfor paradressur Gennem de senere år er der kommet flere pararyttere, og mængden af stævner er også vokset. Men vi vil gerne have endnu flere ryttere i gang med at ride stævner, og derfor er samlingen et tilbud til dig, som har mod på at ride stævner.   På samlingen får du mulighed for at ride for Kitt, og du kan høre lidt om, hvad det indebærer at ride konkurrencer.   Skal du med til dressursamlingen? Hvis du vil med til talentsamlingen lørdag den 3. december, skal du sende en mail til Pararideudvalget på jkn@dlgpost.dk senest den 20. november 2016.   I mailen skal du skrive: Hvilket niveau du rider på Lidt om din hest Hvad dine ambitioner er Hvem du får undervisning af til daglig Lidt om dig selv (alder, handicap mm.) Hvilken grad du er klassificeret til Dine kontaktoplysninger Desuden, skal du Vedhæfte en kopi af dit testkort   Det koster 500 kr. at deltage på samlingen, og pengene bliver opkrævet, når du har tilmeldt dig. Der vil være begrænset mulighed for opstaldning. Efter tilmeldingsfristen får du besked om, hvornår du skal ride og anden praktisk information.   Kilde: DRF      Stina Lange og Horsebo Smarties under OL, hvor de hjemtog to medaljer - skal det være dig?