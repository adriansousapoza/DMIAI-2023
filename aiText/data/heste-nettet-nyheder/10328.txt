35-dages testen afgjort
2013-11-08T09:24:53
    På Tørring Ridecenter er 35-dages testen under ledelse af Torben Fransen netop afsluttet for 4 dressurbetonede og 7 springbetonede hingste . 3 hingste blev afprøvet i begge discipliner som et led i deres kåringsforløb i Tyskland, hvor begge discipliner skal vurderes uanset blodlinjer     Præmiehingsten Vincent Maranello e. Blue Hors Zack/Blue Hors Future Cup fra Helgstrand Dressage stod for det bedste dressur-afprøvningsresultat med samlet 866 point. Den velgående og funktionelle hingst blev bl.a. tildelt 9-taller for galop, ridelighed og kapacitet.   Vincent Maranello (photo: JP-photo.dk)   Den smukke sorte Blue Hors First Choice efter Jazz/Negro opnåede det andetbedste resultat med samlet 834 point. Han brillerede bl.a. med en stor ridelighed for hvilken han blev tildelt flere 9-taller.   Blue Hors First Choice (Foto: Kiki Beelitz)   Både præmiehingsten Bøgegårdens Santiago e. Soliman De Hus/Wesley og Zodiac e. Blue Hors Zack/De Noir opnåede et samlet resultat på over 800 point og dermed er alle de afprøvede dressurhingste garanteret adgang til endelig kåring i Herning 2014.     Balou e. Balou De Rouet/Landcapitol fra Stald Cajus blev overbevisende testvinder i springning med et samlet resultat på hele 927,5. Han blev bl.a. tildelt flere rene ti-taller for kapacitet.   Testvinderen i springning Balou e. Balou De Rouet (Photo: JP-photo.dk)   Corino e. Corrado I/Quinar, Cornettino Ask e. Cornet's Stern/Chacco-Blue og BB Lord Dolcetto e. Lordanos/Contendro opnåede alle et samlet resultat på over 800 og er dermed garanteret adgang til Herning.     Se samlet resultat for dressurhingstene her Se samlet resultat for springhingstene her  