Sidsel Johansen med 75,5 % i Grand Prix Kür
2011-11-27T17:36:09
I Sverige afholdtes i denne weekend Stockholm International Horse Show, hvor Reem Acra FEI World Cup Grand Prix afholdtes i går og Grand Prix Kür i eftermiddags.  Sidsel Johansen scorede imponerende 75,5 % i dagens World Cup Grand Prix Kür med den kulsorte Gribaldi-søn, Schianto, hvilket sikrede ekvipagen en placering på sjettepladsen.  Klassen blev vundet af svenske Patrick Kittel på Come Back II-sønnen Toy Story med hele 79,475 %. På andenpladsen fulgte endnu en svensk rytter, idet Tinne Vilhelmson-Silfvén red Don Auriello e. Don Davidoff til 79,375 %.  Alle resultaterne fra stævnet kan ses her: online.equipe.com/sv/competitions/ 3370