Rigtige kuske ”tager ikke kegler”
2013-09-02T08:08:44
I konkurrencer for hestevognskørsel gælder det om, IKKE at tage kegler, men hurtigst muligt at gennemkøre banen UDEN at røre keglerne.   Lørdag den 31. august afholdt Skive Travbane & Rideklub den store årlige "Hesten i Fokus"-arrangement, hvor der som en del af stævnet blev afholdt en af delene af Top Cup. Alle kuske til Top Cup-konkurrencen blev først præsenteret inde på den store travbane. Det gav noget et sus i maven på de 'traditionelle' kuske at køre stærkt foran det store publikum på travbanen. Det må også have været sjovt for travpublikum at se de meget forskellige køreheste. Herefter blev Top Cup-konkurrencen afviklet på rideklubbens store springbane. Alle kuske gav gas og det var ikke mange kegler, der blev kørt ned.   Godt hjemme igen, forbereder kuskene sig nu til det næste store Top Cup-stævne, der finder sted den 14. september på Kørecenter Holtegaard, Vesterhassingvej 39, 9330 Dronninglund. Top Cup Vest er en årlig turnering for de jysk/fynske kuske, der gennem foråret og sommeren kvalificerer sig gennem stævner rundt om i det jysk/fynske til det store finalestævne i efteråret. Stævnet på Holtegaard er det sidste i år inden finalestævnet, hvorfor rigtigt mange dygtige jyske og fynske kuske lægger vejen forbi for at jagte de sidste finalepladser. Stævnet vil blive afholdt på Vendsyssel køreforenings nyanlagte baner, der i juli blev indviet med Nordisk Mesterskab i kørsel med hest og vogn.   Fotograf: Mark Flensted Stetkær  