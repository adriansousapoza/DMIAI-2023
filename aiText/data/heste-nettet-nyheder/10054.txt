6 års heste udtaget til UVM i Verden
2013-06-30T23:24:04
  I weekenden blev de endelige UVM equipager fundet. Udtagelsesklasserne blev afholdt på Middelfart Rideklub hvor der lørdag blev redet de indledende unghesteprogrammer, mens der skulle prøves kræfter med de ganske krævende finaleprogrammerne søndag, hvor også spændingen blev udløst da dommerne Susanne Baarup, Birthe Lyder og Jesper Holst kunne afsløre hvem der kommer til at repræsentere Danmark når det går løs i Verden d. 8.-11. august     Dette års 6-års UVM ekvipagerne blev..   I fraværet af sin faste rytter Andreas Helgstrand, der i weekenden har forsvaret de danske farver i Aachen, blev Møllegårdens Pas Partout (e. Don Primero/Bøgelys Camaro) fremvist af Daniel Bachmann - en opgave han klarede på glimrende vis. Pas Partout er jo en impossant hingst, der besidder et vældigt bevægelsesforløb, der dog kan få tendens til at blive noget voldsom i sin bagbensaktion i galop. Ikke desto mindre viste han i dag en flot og ekspressiv trav-tur i god form og indløste en sikker billet til Verden. Det bliver dog med Andreas tilbage i sadlen.   Karina Cassøe Krüth red Heiline's Hot Mix e. Blue Hors Hotline/Come Back II til udtagelse efter en sikker tur på en lydig og velredet hest med højdpunkter i travturen.   Maria Anita Andersen, der allerede havde redet to UVM pladser hjem i 5-års kvalifikationen, red sin tredje UVM kvalifikation hjem - ud af tre mulige - på Katholms Bosco e. Blue Hors Don Schufro/Michellino. Han gik især en flot galoptur med store og sikre changementer.   Eneste genganger fra sidste års UVM-hold blev den velkendte guldmedaljehoppe Sirikit e. Blue Hors Hotline/Blue Hors Don Schufro, men nu med en ny rytter, nemlig Carina Nevermann torup, i sadlen.    1. reserve på holdet blev South-West Rocazino e. Blue Hors Don Romantic/Latimer redet af Bettina Laisbo. En spændende hest med 3 gode gangarter med godt afskub og ekspressive øgninger, der blev rutineret administreret af Bettina. En hest, der også kunne have være interessant at have set på holdet.   2. reserve blev Angelique H e. Damsey/Solos Landtinus redet af Sissel Holfelt Kristensen            Sirikit og Carina Nevermann Torup viste især flotte sidebevægelser  Heiline's Hot Mix e. Blue Hors Hotline/Come Back II og Karina Cassøe Krüth    Maria Anita Andersen og Katholts Bosco e. Blue Hors Don Schufro/Michellino    Møllegårdens Pas Partout med Daniel Bachmann i sadlen    South-West Rocazino e. Blue Hors Don Romantic/Latimer redet af Bettina Laisbo blev 1. reserve