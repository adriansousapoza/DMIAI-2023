Indendørs kørestævner og træudslæb i weekenden
2013-02-22T13:50:34
I morgen, lørdag, er 25 ekvipager meldt til start til Dansk Køre Selskabs indensørs kørestævne. Der i blandt to verdensmestre, en i kombineret, når man lægger dressur, maraton og forhindringskørsel sammen, Kristine Klindt, og Peter Koux i disciplinen dressur. Sidst nævnte er i øvrigt, sammen med Rikke Højgaard primus motor for stævnet der holdes i Vig, Nykøbing Slagelsevej 10, Hønsinge, 4560 Vig.   Amanda Justesen får en travl dag, idet hun starter to gange, både med 1- og 2-spand. Sammen med de to ovennævnte er hun det bedste bud på, hvem der skal repræsentere Danmark ved Verdensmesterskaberne i klassen 1-spand pony i Sydfrankrig til efteråret. Men chancerne for at hun kommer med er ikke de største, da Danmark sikkert kun får tildelt to pladser.   Danmarksmesteren Kurt Klindt er også til start, og i den unge alder er en Jannick Sloth, som startede i juniorklassen til DM sidste sommer. Maria Buckwald er ligeledes en af de unge som vi nu skal se sammen med de voksne. Det bliver spændende at de, hvordan de klarer sig der.   Den tidligere så berømte Qvindekvadrille med Fjordheste på Sjælland har også mange deltagere, Lotte Støvlbæk, Pernille Prip, Charlotte Slebo bl.a. Der påtænkes for øvrigt igen at starte en 1-spænder-kvadrille op på Sjælland. Denne gang ikke bare for kvinder, også mænd og ikke kun Fjordheste, men alle heste og ponyer der måler omkring 149 cm. Formålet med kvadrillen er at have det sjovt, dernæst at blive så god, at man bliver inviteret til at give opvisninger på dyrskuer og hesteshows - det forøger nemlig oplevelses momentet.   Forhindrings- og maratonkørsel i Vig I Vig køres der en kombineret forhindrings- og maratonbane, der starter kl. ca. 13:30. Dressuren er første disciplin og starter kl. 09:00. Ved stævnet afsluttes KlindtCup, hvor vinderen bliver den kusk der sammen med sin groom har kørt den pæneste og mest hensigtsmæssig maraton.   Indendørs stævne i Midtjysk Køreselskab Midtjysk Køreselskab har indendørs stævne søndag på Aalestrup Ridecenter, Borgergade 59, 9620 Aalestrup. Der er tilmeldt 15 kuske, bl.a. Danmarksmesteren for pony II og III, Mikkel Kruse Johansen. Det nyudnævnte æresmedlem i avlsforeningen Fjordhesten Danmark, Jens Høgh, er også til start. Dressuren starter kl. 09:30 og maratonen kl. 13:30.   Træudslæb Skovens Ponyer, ved Ulla og Torben Ploumann er vært og arrangør for et træf for kuske der er interesseret i at arbejde med heste og ponyer. Der er tilmeldt 14 spand fra de små shetlandsponyer til de store belgiere.   Træudslæb, ikke at forveksle med tømmerkørsel hvor man kører en træstamme på en vogn, er at slæbe en træstamme ud inde fra skoven så der kan komme større ting til og håndtere dem.   Arrangementet der starter kl. 13:00 og foregår på adressen Stubberupvej 50, 9520 Skørping og afsluttes med varm suppe for deltagerne ved bålpladsen. Foto: Arkivbillede. Shetlandspony på skovarbejde, med Torben Ploumann ved tømmen. Fotograf Skovens Ponyer.