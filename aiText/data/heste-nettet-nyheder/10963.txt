Danmarksmesterskaberne for par i Mounted Games i fuld gang.
2014-09-06T14:16:21
DM for Par i diciplinen Mounted Games er i fuld gang og der bliver gået til den og fightet fra start. Der er fuld fart på af og påstigningerne når rytterne dyster i de forskellige lege, og flere gange er man helt i tvivl om hvorvidt ponyen kan blive på benene i de snævre vendinger.   Alle de indledende heats rides i dag lørdag og i morgen søndag formiddag. Fra 12.30 i morgen rides henholdsvis U17, Junior og Senior finalerne hvor de nye danmarksmestre findes.   Mounted Games er en sport der er på vej frem i Danmark. Det er, ikke at forveksle med Ponygames, en elitesport hvor der afholdes både DM, NM, EM og VM. Mounted Games rides på ponyer, og her gælder det om at gå efter en pony med fart og smidighed. Mounted Games består af tre typer øvelser; Speedgames, Voulting Games og Precicion Games. I speedgames er nøgleordet naturligvis fart og bl.a. slalom er et godt eksempel herpå. I Voulting Games hopper rytteren af og på, gerne i så høj fart som muligt. På jorden er der så en øvelse rytteren skal udføre før der igen hoppes op og rides i mål. Precicion Games omhandler, som navnet antyder, præcision. Her skal rytteren udføre opgaver der kræver præcision og finmotorik, oftest i høj fart og her skal rytteren have særligt styr på start og stop.   Alle ponyer kan bruges til Mounted Games, og lige i denne diciplin går ponymål helt op til 153 cm. Der er da også en stor mangfoldighed af racer og farver i dagens konkurrence og eneste fællesnævner for de startende ekvipager er at hestene har drive og masser af tænding.  