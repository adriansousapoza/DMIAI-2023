DSP: Championatssemifinalisterne fundet   VIDEO
2014-10-06T00:56:21
  I weekenden var Sportsrideklubben i Randers vært for den sidste championatskvalifikation i Dansk Sportsponys dressurchampionat og dermed er semifinalisterne fundet     Anne-Mette Lyager dominerede   På imponerende lykkedes det for den talentfulde ponyrytter Anne-Mette Lyager ikke alene at vinde kvalifikationen i både 5- og 6-års championatet, men hun topper også kvalifikationslisten på landsplan på begge ponyer. 5-års sejren kom i hus på den kraftfulde og stort gående sorte charmetrold den kårede Welsh Cob hingst Valhallas Zorro. Parrets Program blev af dressurdommer Ivan Thomsen bedømt til ikke mindre end 79,8 pct og hingsten fik hos gangartsdommer Carsten Back Pedersen 8 for trav 7,1 for skridt, 8 for galop, 8,5 for ridelighed og 9 for kapacitet. Hingsten var sin unge alder til trods med på dette års vindende hold i DM for ponyhold også her redet af Anne-Mette. Se video af Valhallas Zorro her    Valhallas Zorro og Anne-Mette Lyager (Foto: Privat)     I 6-års kvalifikationen sejrede den DSP kårede, men nu kastrede, Røgild's El Diaz (e.Dorniks Donovan/FS Cocky Dondee) ligeledes overbevisende med Anne-Mette i sadlen. På trods af at han i sin tid blev kåret som Årets Springhingst viser han også særdeles god gangartskapacitet og ekvipagen har tidligere vundet både 4- og 5-års championatet. Han blev tildelt 9 i både trav og skridt, 8 for galop, 8 for ridelighed og 8,8 for kapacitet af gangartsdommer Lorenz Linnet. I programmet, der her blev dømt at Grethe Eriksen, opnåede ekvipagen 73,83 pct. (video fra sidste år her)    Røgild's El Diaz (Foto: privat)     4-års kvalifikationen blev vundet af Newes Diskonto S (e.Heidehofs Don Diego/Aeister El Nino), redet af avler og ejer Marianne Newe med samlet 8,03. På Landsplan topper guldmedaljehoppen Vasehøjs Tequila redet af Camilla Hunger med samlet 8,1   7-års kvalifikationen blev vundet af kat. 2 ponyen Mille Unique (e. Grandeur/Marchi) redet af Kristine Akselsen. På Landsplan fører Lilo L. redet af Helena B. Christensen     Både semifinaler og finaler afholdes indendørs på Ikast Ridecenter den 7.-9. november i dressur. Vinderne for henholdsvis kategori I, II og III i hver kvalifikationsrunde er automatisk er startberettigede i semifinalen. Herudover suppleres der op med de på landsplan 20 bedste kat. I ponyer, de 12 bedste kat. II ponyer og de 7 bedste kat. III ponyer samt evt. ligeplacerede ekvipager   Se alle de kvalificerede her:   4-års 5-års 6-års 7-års   Interessant at se hvordan ponyraceavlen er under udvikling og også tager plads efter DSP har åbnet op for alle ponyer. Således er der bl.a. kvalificeret repræsentanter fra både Welsh Cob og Fjordhesteavlen til semifinalen.  