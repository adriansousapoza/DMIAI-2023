Allan - den bevingede hest 
2017-04-19T23:18:57
Allan - eller H&M All-In, som han er kendt under på stævnebanerne - kan være hesten, som den svenske landsholdsrytter Peder Fredricson har ventet på hele sit liv. Allan har et unikt talent, men har også sin egen mening om tingene. Når alt stemmer, får Allan vinger. Men bliver Allan misforstået, kan han være farlig og svær at håndtere.   Efter at Allan mødte Peder, er han endt med at blive en af verdens bedste springheste. Ved OL i Rio sidste år, lykkedes det bl.a. Peder at vinde en individuel OL-sølvmedalje på Allan. Som forlængelse af dette - hvordan gik det egentligt til, at Allan blev hesten, som alle springryttere i hele verdenen drømmer om at eje? Det kan du se i denne spændende dokumentar om vores svenske nabo Peder Fredricson. Dokumentaren er på svensk, men det er muligt at få undertekster på. Underteksterne er også på svensk. Hvis der ønskes danske undertekster, kan der med funktionen "oversæt" i toppen af nogle browsere være muligt at få dem til danske i stedet. Da underteksterne er computerredigerede, vil det dog ikke fremstå som korrekt dansk hele tiden.Dokumentaren kan ses HER.  All-In og Peder på hjemmebane i Falsterbo. jp-photo.dk  Kilde: SVT