Kom med til O-løb i Årupskov 
2011-10-14T09:41:23
Er du ved at trænge til noget andet end ridehusets vægge og ovalbanens monotoni? Så skal du melde et hold til Stald Vikings O-løb. Her får du og din hest en dejlig dag i den efterårsklædte Årupskov syd for Åbenrå, og masser af samvær og hygge med 40 andre ryttere. Der vil være en frokost-post midtvejs i løbet, og æbleskiver og varm kakao ved hjemkomst. Der tilmeldes holdvis, og holdene består af en holdkaptajn + mindst en, gerne tre, holdkammerater - altså hold bestående af ialt to-fire ekvipager. Mangler du nogen at ride sammen med, så skriv til jeg-er-helt-alene@staldviking.dk Dato: Lørdag d. 29 oktober Holdene sendes afsted kl. 11.00-11.30 Løbet forventes færdig senest kl. 14 Check-in: Stald Viking, Årupgade 45 Pris: 50 kr pr. deltager (betales ved ankomst) http://www.staldviking.dk/ O-løb er et orienteringsløb, hvor man fra post til post bliver ledt gennem en rute. Ruten lægger man delvist selv, da en post blot beskriver, hvor den næste post er placeret. Udfordringen ligger i at komme til næste post på hurtigst mulige måde afhængigt af tærren, ekvipagen evner, rytternes evner til at læse kort og planlægge den bedste tur.