Jyske Bank ny sponsor ved DM
2014-04-11T09:04:41
Der er en helt ny sponsor med, når Schou Absolute Horses arrangerer DM i ridebanespringning på Tågerup i Sommersted ved Kolding. Det er Jyske Bank, der har tegnet sig som sponsor for DRFs mesterskab for Young Rider (U21).   Christian Schou, der sammen med sin bror, Andreas Schou, står for det store arrangement, glæder sig over, at der er indgået aftale med banken, for det er nødvendigt med sponsorer for at få arrangementet til at hænge sammen.   Det er fjerde gang, Tågerup danner rammen om DM i ridebanespringning. Det er fra 28. maj til 1. juni, der er mulighed for at se den danske elite. Der skal kåres mestre i fire aldersklasser: Senior, U21, U18 og Children, som er børn under 14 år, der rider hest i stedet for pony.