UVM 5-års vinder til Danmark
2016-09-02T16:42:52
UVM Verdensmesteren for 5-års heste, Victoria's Secret er købt til Danmark i et forretningsfællesskab mellem Helgstrand Dressage og Chateau de Fontaine ved Bolette Wandt, der fremadrettet vil have fokus på at avle på de bedste dressurhoppestammer.   Victoria's Secret til Danmark Victoria'a Secret, der vandt UVM i år for 5-års heste i dressur, hvor den i finalen blev belønnet med karakterene 9,5 for trav og 9,3 for skridt, 8,9 for galop, 9,8 for eftergivenhed og 10 for kapacitet.   Den 180 cm høje wesfaliske hoppe er allerede ankommet til Danmark og skal direkte på arbejde. Det er planen at den allerede skal gå den sidste kvalifikation i DRF championatet i denne weekend i Herning, ligesom den skal fremvises til publikum ved JBK-stævnet i Odense.   Sejrsgang Victoria's Secret er efter Vitalis med Fiedermark som morfar og den store hoppe er avlet af Walter Schulte-Böcker og var ejet af Andrea Klüfer og Matthias Fieseler fra Rhenania Pferde i Essen, i Tyskland. Under Beatrice Buchwald vandt den leverrøde hoppe Bundeschampionatet i 2015 for 4-års heste og i 2016 fik hun så guldet ved UVM i Ermelo i Holland.   Fremtid sikret i Danmark Efter UVM var hoppens fremtid uklar, men her allerede 1 måned senere er hendes fremtid tegnet.   Det er planen at Betina Jæger på sigt skal ride hoppen for Helgstrand Dressage, og hun er også den der får travlt med at kvalificere hoppen til DRF finalen i Odense til Oktober, ligesom hun derfor skal ride hoppen allerede i den endelige udvælgelse nu på søndag den 4. august.   Kilde: Eurodressage      Victoria's Secret og Beatrice Buchwald efter deres sejr i Ermelo 2016 i Holland