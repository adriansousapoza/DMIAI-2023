EM skydes i gang i dag
2013-08-20T14:30:58
Springningen bliver disciplinen der åbner EM i Herning, når første runde af det individuelle mesterskab i eftermiddag afvikles i MCH Arena.  Eftermiddagens klasse starter kl. 16.45 og kan følges på hhv. DR1 og DRK efter følgende tidsplan: 16:40-17:50 DR1 (EM i ridebanespringning) 17:50-20 DRK (EM i ridebanespringning)   DR's fulde sendeplan fra EM kan findes i en tidligere nyhed hér!  Ydermere sender FEI-TV live fra hele stævnet  Klassen der afvikles er en tidsspringning over 1.50m og er første del af den individuelle konkurrence der afgøres endeligt i finalen på lørdag.  Onsdag og torsdags nationsspringninger fordeler holdmedaljerne, men tæller også med i den individuelle konkurrence. Fredag holder springryttere og heste hviledag.  Heste-Nettet.dk er med hele vejen og beretter dagligt med resultater fra Herning!