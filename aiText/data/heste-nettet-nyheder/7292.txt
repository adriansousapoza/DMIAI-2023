Edward og Sisther suveræne
2010-12-29T09:53:30
Det blev en komfortabel sejr i World Cup kvalifikationen for Edward Gal og Sisther de Jeu ved stævnet i belgiske Mechelen. 78,45% bedømte dommerne Gals ridt på Sisther de Jeu (KWPN e. Gribaldi/Amor/Irco Polo) til og det var længe nok til en sejr foran Edwards partner Hans Peter Minderhoud på Exquis Nadine (KWPN e. Partout/Roemer/Eros) som scorede 75,5%.  Helen Langehanenberg indtog ligesom i mandagens Grand Prix også 3. pladsen i gårsdagens kür med 75,25% ganske knapt efter Minderhoud. Langehanenberg red den 10-årige avlshingst Damon Hill NRW (Westf. e. Donnerhall/Rubinstein I/Parademarsch I). Engelske Henriette Andersen sluttede på 11. pladsen på Louis d'Or (DV e. Heslegård's Louis/Grandis/Consul opdrættet af Kristian Olesen) mens belgiske Johann Zagers sluttede som nummer 13 på Question de Liberté (DV e. Quidam de Revel/Lagano/Locarno opdrættet af Allan og Per Blomgren). Klassens mest aparte deltager har uden tvivl været den 13-årige frieserhingst Rintje V under belgiske Hans Meganck. Ekvipagen sluttede andensidst i klassen som nummer 14. Se resultaterne fra stævnet i dette link