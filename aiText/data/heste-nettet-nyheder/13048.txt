Skal du udtages til UVM i dressur?
2017-04-12T20:02:19
Så er det tid til at varme op til udtagelsen til UVM i dressur, så hvis du rider på en 4-, 5- eller 6-års hest registreret DV eller TAF, og har planer om at deltage i ungheste championaterne, så er der her mulighed for udtagelse til brutto-truppen med henblik på endelig udtagelse til UVM   Udtagelse til brutto-trup Igen i år 2017 vil udtagelsen ske med udgangspunkt i en brutto-trup, der deltager i en enkelt iagttagelse, med efterfølgende frasortering inden den endelige udtagelse.   Bruttotruppen samles på baggrund af championaterne i de to avlsforbund i Danmark, der er medlem af WBFSH, Dansk Ride Forbunds Championat samt ved en ekstra udtagelsesmulighed arrangeret af UVM-udvalget.   I princippet betyder det, at heste fra de følgende to forbund i Danmark kan kvalificeres: Dansk Varmblod (DV) og Dansk Trakehner Avlsforbund (TAF).   Bruttotruppen består af: De heste, der repræsenterede Danmark i 2016 til UVM for 5-års og 6-års heste De to bedste TAF-heste fra Dansk Trakehner Avlsforbunds Championat 2016 i hver årgang (4-, 5- og 6-års) De seks bedste DV-/TAF-heste fra 4-, 5- og 6-års klasserne fra Dansk Ride Forbunds Championat for unge heste 2016 De seks bedste heste fra Dansk Varmblods Unghestechampionat 2017 i Herning Ekstra UVM-iagttagelse, der afholdes af UVM-udvalget, torsdag den 25. maj 2017 på Det Nationale Hestesportscenter Vilhelmsborg, Aarhus Indbydelse til UVM-bruttotruppen: Såfremt du er interesseret i iagttagelse med henblik på at komme i bruttotruppen, bedes du senest den 18. maj 2017 sende en korrekt udfyldt tilmelding til Barbro H. Saul pr. post eller pr. mail til: barbrosaul@gmail.com. Blanketter forefindes på DVs og TAFs hjemmesider, hvor du også kan finde flere oplysninger om udtagelserne.   Indbydelse på baggrund af deltagelse i diverse championater til at indgå i bruttotruppen fremsendes herefter af de respektive avlsforbund. Oversigten over inviterede heste vil desuden fremgå af de respektive avlsforbunds hjemmesider.   Den endelige udtagelse Den endelige udtagelse sker på baggrund af programridning i begge FEI-programmer under DM- stævnet på Broholm, hvor ekvipagerne vil blive bedømt af dommer Gunilla Nyman Faurby, berider Dennis Fisker samt mentor Birthe Lyder og endelig landstræner Natalie zu Sayn-Wittgenstein.   Udtagelsen vil finde sted den 8. og 9. juli 2017 på Broholm i forbindelse med DM-stævnet. Den 8. juli 2017 vil rytterne skulle ride det alderssvarende Indledende FEI-program. Der afsættes tid til justeringsforslag fra dommerne. Den 9. juli 2017 rides det alderssvarende Finale FEI-program.   Den endelige udtagelse vil finde sted på baggrund af begge dages programridning samt bemærkninger fra iagttagelsen den 26. maj 2017.   Wild-card Der kan i ganske særlige tilfælde uddeles et wild-card pr. land, som der særskilt skal ansøges om til UVM-udvalget. Ønsker man at komme i betragtning, skal der fremsendes video eller link til optagelse af programridning af såvel det indledende som finaleprogrammet i det respektive alderstrin. Optagelsen skal være UVM-udvalget i hænde senest den 20. juni 2017.   Kort oprids over skæringsdatoer til UVM 2017 1) 18. maj 2017: a) Deadline for fremsendelse af tilmeldingsskema med henblik på deltagelse i ekstra UVM-iagttagelse den 25. maj b) Deadline for fremsendelse af tilmeldingsskema med relevante oplysninger fra bruttogruppen med henblik på deltagelse den 26. maj 2) 25. maj 2017: Ekstra UVM-iagttagelse på Vilhelmsborg 3) 26. maj 2017: Samling med frasortering på Vilhelmsborg 4) 20. juni 2017: Deadline for ansøgning om wild-card 5) 8.-9. juli 2017: Endelig udtagelse til UVM 2017 ved DM-stævnet på Broholm   UVM-udvalget 2017: Ane Marie Jensen (23 35 29 47) og Barbro H. Saul (41 69 49 00), som også gerne besvarer spørgsmål.      UVM ekvipagen Anne Troensegaard og Kipling  