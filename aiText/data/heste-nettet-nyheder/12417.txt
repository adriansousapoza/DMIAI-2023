Danske dressurekvipager klar til World Cup i Odense
2016-09-30T23:00:01
Fire danske dressurryttere er klar til at repræsentere Danmark i første kvalifikation af Reem Acra FEI World Cup i dressur, som rides ved JBK Horse Shows den 22. og 23. oktober. Anna Kasprzak, Daniel Bachmann Andersen, Helene Melsen og Nanna Skodborg Merrald skal i efteråret dyste mod flere af verdens bedste dressurekvipager i Odense Congress Center, og vi håber på, at vi kan få yderligere et par danskere til start i World Cuppen i Odense. World Cup skydes i gang i Odense I uge 41 og 42 er det 10. gang, at JBK Horse Shows slår dørene op til Danmarks største indendørs ridesportsevent i Odense Congress Center, og dermed skydes Reem Acra FEI World Cup traditionen tro i gang. I år stiller vi foreløbig med et stærkt hold på fire ekvipager for Danmark, og vi håber på at få plads til yderligere en eller to danske ekvipager. På holdet er: OL-ekvipage Anna Kasprzak og Donnperignon, OL-reserve Daniel Bachmann Andersen og Blue Hors Hotline, Helene Melsen og Aston Martin, og så bliver det til et spændende gensyn med Nanna Skodborg Merrald og Millibar. Lørdag klokken 12.00 rides der Grand Prix, mens Grand Prix Kür rides søndag kl. 14.15 (foreløbig tidsplan).   Kilde DRF