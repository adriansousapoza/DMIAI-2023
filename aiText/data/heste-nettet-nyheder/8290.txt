Mulig verdensrekord i bareback-springning
2011-11-29T20:33:47
Den unge englænder Robert Whitaker satte i fredags muligvis en helt speciel verdensrekord ved Stockholm International Horse Show 2011, nemlig rekorden for højdespringning uden sadel.   Foran det begejstrede publikum i Stockholm, fløj Robert Whitaker og hesten Waterstone II over en mur på hele 2,12 meter - og så uden sadel. Denne højde var nok til at vinde klassen i Stockholm, men om det er den egentlige verdensrekord, er uklart.   "Det er en uofficiel rekord", fortæller Whitaker til Horse&Hound. Han forklarer at andre ryttere kan have sprunget højere, men denne højde var nok til at vinde klassen i Stockholm, hvilket er det vigtigste.   Se Robert og Waterstone forcere den 2,12 m høje mur uden sadel her   Har du også sprunget højt uden sadel? Send os et billede af dit højeste spring uden sadel med en lille beskrivelse inkl. højden på springet. Fredag i næste uge offentliggør vi de tre bedste bareback-springere på HN, både for pony og for hest. Så frem med arkivbilledet, eller få fat i kameraet og en medhjælper. Send billedet og en kort beskrivelse til nyheder@heste-nettet.dk, og find ud af om du er HNs bedste højdespringer uden sadel.