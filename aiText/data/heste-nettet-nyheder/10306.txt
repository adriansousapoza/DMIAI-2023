Årsmøde om Hedeland   VIGTIGT
2013-10-30T07:48:01
Der afholdes årsmøde om DI's baner på Hedeland d. 20-11-2013 kl. 19.00. Mødet afholdes i Reerslev forsamlingshus, Tingstedvej 27, 2640 Hedehusene. Arrangør er Hedelandsgruppen. Alle er velkomne. Tilmelding senest d. 16-11-2013 på 20223223 eller susjamail@gmail.com   Hedelandsgruppen består af en masse frivillige kræfter, som driver anlægget under Dansk Islandsheste Forening og sørger for at den daglige drift og vedligeholdelse klares men også sørger for at anlægget står klart til stævner og kåringer osv.   Dansk Islandshesteforenings baneanlæg i Hedeland består af en 250 meter ovalbane, en pasbane med startbokse, en 20x40 meter dressurbane, et boksanlæg med 80 bokse, kaldet Ringborgen, samt et sekretariatshus med køkken og toiletter. Der er vand på parkeringspladsen, ved stalde og folde. Anlægget er placeret midt i et 1500 km3 stort rekreativt område, som ligger mellem Roskilde, Hedehusene og Tune. I området er der godt 45 km. ridestier. Siden 1997 har Dansk Islandshesteforening afholdt arrangementer her bl.a. Danmarksmesterskaber, kåringer, Junior Cup og kurser. Medlemmer og lokalklubber kan leje banerne til egne arrangementer (stævner, kurser, vejledende kåringer og lignende.)   Dansk Islandsheste Forening har tanker om at anlægget skal være liciteret ud til fx de sjællandske lokalklubber og være selvfinancierende. Ellers risikerer vi på Sjælland måske at anlægget lukkes ned og vores arrangementer skal flyttes ud til de sjællandske klubber som har de store baner som kan honorere de krav der er om baners størrelser osv. for afholdelse af stævner eller at alle store arrangementer i Dansk Islandsheste Forening muligvis kommer til at blive afholdt udelukkende i Herning.   Det er derfor vigtigt at der møder mange islandsheste ryttere op til årsmødet og hører om hvilke planer der er for fremtiden og at nogle får lyst til at melde sig ind i arbejdsgruppen og arbejde videre udfra de ønsker de sjællandske lokalklubber har om stedet.   Husk derfor at tilmelde dig på ovenstående tlf. nummer eller mail og vær med til at sikre at vi har et top-tunet baneanlæg på Sjælland.   Foto: Hedeland - taget af Kari Baklund, DI.