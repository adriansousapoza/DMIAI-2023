Revolution ny 4-års fløjhingst 
2017-03-12T15:09:56
Materialeprøvevinderen, den tysk opdrættede Revolution fra Helgstrand Dressage, sikrede sig fløjen blandt de 4-årige dressurhingste i Herning, og var en populær vinder ved Hernig Horseshow, selvom der desværre ikke var danskavlede hingste imellem de færdigkårede hingste   Revolution på fløjen Katalog nr. 115 Revolution (e. Rockey Lee / Rouletto) indkøbt af Helgstrand Dressage, og som Andreas selv har redet under hingstekåringen, indtog ikke uventet fløjen i 4-års holdet for dressurhingstene. Mange havde netop haft denne hingst som favorit, og havde imponeret undervejs, så det kom bag på de færreste, at det var denne hingst der fik den fornemme titel.   Dommerne havde bl.a. følgende bemærkninger til den nykårede hingst, der også imponerede alle på tilskuerpladserne: Det er en interessant afstamning og han bør kunne bruges til et bredt udsnit af hopper. En hingst helt i særklasser, med et imponerende gangartspotentiale. Det er en hingst som man ikke kan undgå at blive betaget af. Hvis man er i tvivl om hvad op-ad-bakke betyder, så tror jeg man forstår det, når man ser ham i galop. Han har fået syv 10-taller ved materialprøven, hvor han var yderst samarbejdsvillig og positiv. Vi glæder os til at følge ham fremover"   Alle tyske - ingen danske De 4-årige hingste der alle har bestået en 35-dages test forud for hingstekåringen i Herning, og nu er færdigkårede, er alle opdrættet i Tykland og tilmed er de tillige alle fremstillet af Helgstrand Dressage, som derfor på forhånd var næsten sikre på gevinst.   Desværre var der således ingen dansk avlede blandt de færdigkårede 4-års hingste ved denne Hingstekåring i Herning, hvilket man nok skal undlade at analysere alt for meget på.   Elvin Rasmussens vandrepokal til Hove's Terminator Elvin Rasmussens vandrepokal, der er blevet uddelt hvert år siden 1973, blev tildelt Hove's Terminator, der blev kåret i Herning hallerne i torsdags,   Den præstigefulde pokal, der er blevet uddelt hvert år siden 1973, tildeles normalt til en danskavlet 4-års hingst, så prisoverrækkelsen var lidt usædvanlig dette år, da pokalen blev tildelt til Hove's Terminator, der er 5-år i år. Men DV valgte i dette tilfælde at gå efter det danske islæt frem for den rigtige årgang.   De fire kårede 4-års hingste De 4-års dressurbetonede hingste der opnåede endelig kåring er følgende hingste: Katalog nr. 110 Falstaff (e. Ampère / Stedinger), udstiller: Helgstrand Dressage A/S, Vodskov, opdrætter: Gerd Janssen, Tyskland Katalog. nr. 111 Baron ( e. Callaho's Benicio / Sir Donnerhall I), udstiller: Helgstrand Dressage A/S, Vodskov, opdrætter: Albrecht Middelkampf, Tyskland Katelog nr. 113 Freischütz (e. Foundation / Del Martino), udstiller: Helgstrand Dressage A/S, Vodskov, opdrætter: Wieghaus-Vorwerk GbR v/Arendt Wieghaus-Vorwerk, Tyskland Katalog nr: 115 Revolution (e. Rocky Lee / Rouletto), udstiller: Helgstrand Dressage A/S, Søren Grønborg og Hanni Kasprzak, Vodskov, opdrætter: Yasemin Yanik, Tyskland    En glad Andreas Helgstrand med Revolution ved udnævnelsen til fløjhingst i 4-års holdet ved Herning Horse Show 2017 ( Foto: Jp-photo.dk)  