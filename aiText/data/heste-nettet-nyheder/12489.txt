Vellykket Euromòt afholdes igen næste år. 
2016-10-27T12:00:02
En tradition blev startet med alt slags vejr og masser af gode heste! I weekenden 3-4. september dundrede banerne på Landsskuepladsen i Herning af islandske hove, da Euromót for første gang åbnede portene på dansk grund. Knap 100 ekvipager havde tilmeldt sig i pas, tölt og Gædingakeppni discipliner, og arrangørerne havde længe glædet sig til at prøve konceptet af.Gode heste og fantastiske præstationer Det blev da også en weekend som bugnede af gode heste, dygtige ryttere og flotte præstationer. Helt exceptionelt må siges at være unge Milla Logan og hoppen Fiona fra Vinkærgård, der red bedste udtagelses-gennemsnit af alle på pladsen i Gædingakeppni med 8.647 til stor jubel og klapsalver fra de fremmødte publikum. I töltklassen leverede de nordiske sølvvindere Frederikke Stougård og hingsten Börkur frá Solheimum en yderst værdig afslutning på sæsonen med flere 9-taller i bedømmelserne og en førsteplads 8,33. Jóhann Skúlason på den hjemmeavlede Lidur fra Slippen var suveræn i A-flok finalen og tog førstepladsen med 8,685 efter et utroligt powerfuldt ridt i både udtagelse og finale. Ja, der var faktisk så mange gode præstationer, at arrangørerne ser frem mod næste år med stor forventning til niveauet. Skønt at se interessen og viljen til at ride Gædingakeppni deles af både amatørryttere og professionelle trænere.Sol, regn og skybrud Som altid var Herning i sit lunefulde hjørne, så weekenden blev en vejrmæssig våd fornøjelse. Det skal ikke være nogen hemmelighed, at folkene bag eventen var lidt bekymrede for banens tilstand da søndagens massive regnmasser væltede ned over pladsen. Det skulle dog vises sig at bekymringerne ikke havde hold i virkeligheden, for ved banegennemgangen med rytterrepræsentanten efter ét af de mange skybrud kunne arrangørerne tørrer sveden af panden og fortsætte med ro i sjælen " Banens stand var bedre end hvad man kunne forvente efter så meget vand" udtalte rytterrepræsentanten til stævneleder Bo Hansen. Heldigvis er de hårdføre islandske heste og godt påklædte islandshesteryttere ikke så nemme at slå ud af kurs - og regn til trods, var der positiv stemning til det sidste.En gammel tradition Euromót opstod på grund af et ønske om at få Gædingakeppni sat mere på landkortet i Danmark - og Europa. Lokalklubben Náttfari og Stutteri Katulabo har sammen arrangeret eventen og har ladet de gamle traditioner om ridning på lige spor være omdrejningspunktet for Gædingakeppniklasserne. Som forklaret fra stævneleder Bo Hansen, giver det også mulighed for at understrege forskellen på Sport og Gædingakeppni. Traditionen fortsætter  Der er da heller ikke nogen tvivl om at traditionen er kommet for at blive! "Vi er positive over den opbakning der har været omkring arrangementet i år" forklarer stævneleder Bo Hansen. "Derfor er vi selvfølgelig også klar med et Euromót igen næste år. Gædingakeppni er helt klart kommet for at blive, og nu handler det om at vi skal bruge den feedback vi har fået i år til at lave et endnu bedre stævne næste år. Så håber vi blot at vejrguderne er lidt mildere mod os i 2017." afslutter han med et smil. Euromót afholdes igen i 2017 på banerne i Herning. Sæt allerede nu kryds i kalenderen d. 25 - 27. August. Resultater kan ses på www.euromot.dk 