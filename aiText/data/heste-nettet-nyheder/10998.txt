Følauktion med gode priser!   Reportage
2014-09-20T11:07:25
Her fredag aften blev første halvdel af auktionsføl-kataloget hos Zangersheide sat under hammeren. Den anden halvdel vil komme under hammeren i morgen aften. Her til aften var der mange meget interessante afstamninger iblandt, både efter gode hopper og top hingste. Men også to afkom efter klonede hingste kom til salg. Her er det særligt interessant at se, hvordan der bliver reageret på, at afkommets far er en klonet udgave. Det var katalog nr. 22 samt nr. 26 som er efter klonede hingste fra dagens afdeling. Der ud over synes Cornet Obolensky at være særlig populær iblandt byderne. Der var to styks under hammeren her til aften, den første var katalog nr. 17. Katalog nr. 17 var Cornetina Z og den fulde afstamning var Cornet Obolensky/Caretine/Lord. En smuk hoppe som bevægede sig godt, og efter en heftig budrunde fik sat gang i salen og buddene sluttede først på 24.000 euro. Den anden var katalog nr. 23, en hingst ud af Cornet Obolensky/Canturo/Diamant de Semilly, og buddende blev lige en tand højere end det var hos hoppen - 26.000 euro sluttede de på. Det aller første føl der var på banen var også en af dagens topscorere. Det var en hingst efter Numero Uno/Indoctro/Grannus som også sluttede på de magiske 26.000 euro. Der ud over var priserne generelt gode for føllene. Når vi nu er ved auktioner alligevel, så skal det tilføjes, at der som noget nyt også et firma hernede, der har sat gang i auktion på embryo-transfer afkom både hernede hos Zangershiede, men også via deres hjemmeside. Bl.a. vil det være muligt at byde på et embryo-afkom efter den hoppe, som den legendariske Hickstead er efter. Hingsten er dog VM guldmedaljetageren fra 2010 Vigo D'Arsouilles, og vil altså være en halvbror til Hickstead. Det foregår således, at donorhoppen allerede er ifolet med embyoet, og man så køber dette embryo og ikke får føllet før det er 6 måneder gammelt. Det kan muligvis på sigt vise sig at være en rigtig god mulighed for almindelige dødlige mennesker at få nogle rigtig gode heste på hånden. Allerede når først et føl er født efter de rigtig gode hopper - hopper som allerede som fx Hicksteads mor har vist at de kan avle top præstationsheste - er de oppe i en prisklasse, hvor langt de fleste ikke har en chance for at være med. Lige præcis embryoet på Hicksteads mor er noget helt særligt eksklusivt, men der er noget der tyder på, at det kan blive nemmere for den enkelte at komme til de gode heste, hvis de er villige til at tage risikoen der er ved avl. Det er naturligvis muligt at tegne en forsikring ved købet. Priserne hos de enkelte føl ved dagens følauktion var, rangeret efter katalognummer: 1. Hingst, Numero Uno/Indoctro/Grannus 26.000 euro 2. Hingst Asca Z/Hornet Rose/Animo 8.500 euro 3. Hoppe Catoki/Carthago Z/Legaat 5.500 euro 4. Hingst Cakar VDL/Canturo/Lennon 7.500 euro 5. Hoppe Clarence C/Kannan/Heartbreaker 9.000 euro 6. Hingst Okidoki v´t Gelutt Z/Kannan/Sandro Z 10.000 euro 7. Hoppe Diamant de Semilly/Clinton/Abgarxx 17.000 euro 8. Hingst Kannan/Cento/Contender 12.000 euro 9. Hoppe Asca Z/Chacco Blue/Hermes d'Authieux x 5.500 euro 10. Hingst Nabab de Reve/Rebel II Z/Roderik 13.000 euro 11. Hoppe Tornesch/Mr. Blue/Contender 10.000 euro 12. Hingst Connor/Cassini I/Bachus Z 6.500 euro 13. Hingst Contendro I/Darco/Sultan 13.000 euro 14. Hoppe Zinedine/Action Breaker/Kashmir v Schuttershof 7.500 euro 15. Hingst Chellsini Z/Nabab de Reve/Argentinus 6.500 euro 16. Hingst Levisto Z/Ramiro Z/Don Carlos 5.500 euro 17. Hoppe Cornet Obolensky/Caretino/Lord 24.000 euro 18. Hingst Canterbury/Limbus/Contender 8.000 euro 19. Hingst Chelsini Z/Lux Z/Ramiro Z 7.500 euro 20. Hoppe Baloubet du Rouet/Chellano Z/Coronado 14.000 euro 21. Hoppe Inshallah de Muze/Quantum/Carthago Z 7.500 euro 22. Hingst Levisto Alpha Z/Odermus R/Linaro 11.000 euro 23. Hingst Cornet Obolensky/Canturo/Diamant de Semilly 26.000 euro 24. Hoppe Balous Bellini/Calido I/Grannus 7.500 euro 25. Hoppe Quidam de Revel/Cassini I/Cor de la Bryere 12.000 euro 26. Hingst Gemini CL xx/Berlin/Chin Chin 15.000 euro 27. Hoppe Arko III/Quidam de Revel/Animo 14.000 euro 28. Hingst Asca Z/Carthago Z/Libero H 19.000 euro 29. Hingst Cavalo Z/Corland/Animo 6.000 euro 30. Hoppe Crowntano Z/Quidam de Revel/Canaletto 9.000 euro