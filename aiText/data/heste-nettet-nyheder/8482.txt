Anna Kasprzak imponerede på Driver og Donnperignon
2012-01-23T23:47:44
Fredag startede Anna Kasprzak ud med en fjerdeplads i Intermediaire II på Select Ecco e. Sandro Hit/Grundstein med 67,719 %. Klassen blev vundet af Thomas Dolleris Larsen med Græsmarkens Don Pedro e. Don Schufro/Aleksander med 69,649 %. Berider på Blue Hors, Maria Anita Andersen red Loxana e. Diamond Hit/Argentinus på en andenplads med 69,474 %. På tredjepladsen kom Andreas Helgstrand med Laetare e. Lord Loxley/Lancer II med 68,947.  I lørdagens MB2 sejrede Marianne Yde Helgstrand og Sitana e. Sir Donnerhall/Gepard med 71,491 %. Rie Møller Jensen med Toftekærs Diva, Henrik Sibbesen med Rexton Royal, Ditte Mikkelsen med Prinz K3, Betina Jæger Jensen og Okavango, Maik Kohlschmidt og Welcome KLT besatte de efterfølgende pladser.  Anna Kasprzak viste i lørdagens Grand Prix-klasse international kvaliteter, da hun med Donnperignon e. Donnerhall/Mozart II indtog førstepladsen med 75,390 %, hele 4,61 % foran andenpladsen, som blev besat af Andreas Helgstrand og Polka Hit Nexen e. Sandro Hit/Tempel Wind xx. Tredjepladsen med 69,078 % blev besat af Marie Anita Andersen og Loxana. Helgstrand indtog også fjerdepladsen med 68,582 på Laetare.  Anna Kasprzak var lørdag helt uovervindelig, idet hun også sejrede i MA2 med verdenshesten Hønnerup Driver e. Romanov/Don Schufro med 73,772 %. Ditte Mikkelsen og Littel Jo e. Londonderry/Weltmeyer indtog andenpladsen med 71,053 %.  I søndagens Grand Prix Special løb Anna og Donnperignon igen af med sejren med 73,264 %. Nærmeste konkurrent var igen Helgstrand og guldmedaljehoppen Polka Hit Nexen med 70,625 %. Thomas Dolleris Larsen og Græsmarkens Don Pedro red dig ind på tredjepladsen med 67,708 %.  Anna Kasprzak sluttede søndagens Prix St. George af med manér da hun og Driver sejrede med hele 78,070 %. Nærmeste konkurrent blev Ditte Mikkelsen på både anden og tredjepladsen med henholdsvis 72,368 % på Little Jo og 70 % på Uno Don Diego.  Med henholdsvis Donnperignon og Hønnerups Driver har den kun 22-årige Anna Kasprzak alle muligheder åbne i fremtiden og hun bliver en yderst interessant rytter at følge i både ind og udland.   Resultaterne kan ses her.