Stor succes for danske ponyryttere   Opdateret
2011-06-07T12:34:36
I den forgangne weekend var tre danske ponyryttere til internationalt dressurstævne i Compeigne i Frankrig. De tre danske ekvipager bestod af Kristine Koch Bejstrup og Dornick-Son, Maria Lange Pedersen og Windor Vom Gwick samt Victoria E. Vallentin og Nataline. I de første klasser opnåede alle tre piger placeringer indenfor top ti. Derudover blev det til hele to sejre for Victoria E. Vallentin og Natalina. I PRM red ekvipagen til 71.00%, men derudover blev Kristine Koch Bejstrup og Dornick-Son e.Dornick B/Bourbon placeret på en 6.plads og Maria Lange Pedersen med Windor Vom Gwick på en 11.plads, dermed havde alle de danske ryttere kvalificeret sig til at ride kür finalen. Her var det igen danske Victoria E. Vallentin der red sejren hjem med 75.00% skarpt forfulgt af Kristine Koch Bejstrup på andenpladsen med 73.30%. Den sidste danske ekvipage sluttede på en 9.plads med 69.50%. 