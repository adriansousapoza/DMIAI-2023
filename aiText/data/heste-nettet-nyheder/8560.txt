Damon Hill med 83,3 % i World Cup Kür
2012-02-19T18:26:33
I dagens Grand Prix Kür ved World Cup kvalifikationen I Neumünster, Tyskland, blev det til overlegen sejr til Helen Langehanenberg og den 12-årige Westfalerhingst Damon Hill e. Donnerhall/Rubinstein I.   Med denne sejr ligger Helen Langehanenberg nu med 70 point som nr. 1 på World Cup ranglisten, med kun én kvalifikation tilbage, inden finalen i april i Holland. Damon Hill vandt som 6 års Verdensmesterskaberne for unge heste med Ingrid Klimke og har kun i knap et år konkurreret på Grand Prix niveau.  Andenpladsen blev indtaget af holdkammeraten Isabel Werth og El Santo e. Ehrentusch/Rythmus med 80,975 %.  Danske Lone Jørgensen red den 10-årige FWB De Vito e. De Niro/Disko-Stern til 76,250 % og sluttede på en femteplads. Lone og De Vito bliver også at finde på startlisten til World Cup kvalifikationen i Göteborg, næste weekend.   På hhv. 7. og 8. pladsen blev de dansk-bosiddende nordiske ryttere Mikaela Lindh fra Finland og Cathrine Rasmussen fra Norge placeret med begge 72,8 %.