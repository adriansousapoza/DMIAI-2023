 Stærk 5 års gruppe viser teknisk snilde
2014-10-16T22:40:22
Dagens anden kvalifikationsklasse for springhestene gælder de 37 startende 5 års. Klassen bød på masser af potentiale og velredne heste. Stilpointene lå forholdsvis højt og vidner om endnu et stærkt felt.   Rytterne lå tæt i toppen, og der blev dystet om placeringerne til sidste rytter. Klassens tredje sidste rytter Emilia Kerimaa gav nemlig så overbevisende en runde på Clever and Smart at hun strøg ind på en delt førsteplads og dermed rykkede rundt på topplaceringerne. Emilia Kerimaa må siges at have haft nogle fremragende runder idag, da hun også blev placeret som nummer tre med den fire år gamle Foot Loose i fireårs kvalifikationen.   Både Andreas og Christian Schou havde nogle gode heste med, og blev hhv nummer 3,4 og 6 med hestene Cantor De La Vie Z, Deauville Van Overis Z og Darcon II Z. Anica Kristensen endte som nummer fem med hoppen Play Girl.   Rikke Schreiber endte helt i top på Vong´s Dundee som hun havde en forrygende runde på. Den storrammede grå vallak sprang med stort overskud og stabilitet og deler førstepladsen med Emilia Kerimaa på Clever And Smart.   Christian Schou deler sin sjetteplads med Sarah Kromand Rosenlund på Cacido L efterfulgt af en tredelt ottendeplads tilhørende Emilia Kerimaa på Eurvette O, Rikke Hastrup Kristensen på Volstrups Caroline og Hans Ley på Glen Narcos.  