Danske kuske til start i Internationalt stævne i Tjekkiet 
2012-04-20T22:02:10
Dressuren i dag på stutteriet Kladruby, hvor den Kongelige Stald køber sine skimlede heste, var helliget 1-spand hest og 2-spand pony. 6 danske kuske var til start i den første klasse.   Bedst placeret af danskerne blev Ronny Jensen med 54,66 strafpoint efter at havde fået en gennemsnitsprocent på 65,84 % og blev placeret som nr. 9.   Tina Nielsen blev nr. 11 med 55,04 strafpoint og gennemsnitsprocent på 65,6 %, dommerne var ikke helt enige, især ikke om placeringen. En dommer havde Tina på en 4. plads og en anden dommer havde hende på en 19. plads, der er dog ikke særlig stor uenighed om pointen. Fra 175 point til 149. Der er 25 øvelser så det er kun én karakter pr. øvelse.   Udo Buchwald blev nr. 12 med 55,81 strafpoint og en gennemsnitsprocent på 65,12. Højeste gennemsnitsprocent lå i dag på 71,6 %.   Nr. 14 blev Monika Køier Andersen med 56,19 strafpoint og en gennemsnitsprocent på 64,88 %.   Ane Wieder blev nr. 16 med 58,11 strafpoint og en gennemsnitsprocent på 63,68 %, Ane blev placeret som nr. 5 (183 point) af én dommer og på en 21. plads(147 og 154 point) af to andre dommere.   Peter Koux blev nr. 24 med 62,21 strafpoint og en gennemsnitsprocent på 61,12 %.   Vinder af klassen blev Bartiomiej Kviatek fra Polen med 44,42 strafpoint og en gennemsnitsprocent på 66,24 %. Den højeste procent var 78,8 %   Se alle dagens resultater her   I morgen lørdag er der maraton og forhindringskørsel søndag.   Skrevet af: Jørgen Konge    Ronny Jensen, bedst placeret dansker. Arkivfoto: Jørgen Konge  