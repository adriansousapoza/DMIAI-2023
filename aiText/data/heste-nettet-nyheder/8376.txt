Come Back II søn i toppen
2011-12-19T13:17:37
I weekenden afholdtes endnu en World Cup-kvalifikation, denne gang i Frankfurt, Tyskland.  I lørdagens Grand Prix blev det til sejr for tyske Isabell Werth og Don Johnson e. Don Federico med 75,085 %.  De danske ryttere, Lone Jørgensen med FBW De Vito og Anne Troensegaard med Seduc sluttede med henholdsvis 69,191 % og 68,064 %. Svenske Patrik Kettel red sig til en femteplads med 72,404 % på Come Back II sønnen, Toy Story.  Smeyers Molberg (tidligere Atterupgaards Molberg) e. Michellino/Rambo (opdr. Atterupgaard) blev med sin schweiziske rytter Marcela Krinke-Susmelj placeret på en ottendeplads med 70,489 %.  I søndagens Grand Prix Kür blev det til sejr for italienske Valentina Truppa med Eremo Del Castegno e. Rohdiamant/Weltmayer med 79,950 %. Patrik Kettel og Toy Story blev placeret på en fjerdeplads med 76,375 %. Lone Jørgensen og FBW De Vito e. De Niro red sig til 73,100 %, hvilket rakte til en ottendeplads, mens Anne Troensegaard og Seduc e. Induc/Go On Then xx (opdr. Thoprvald Axelgaard)sluttede på en 11. plads med 70,600 %.