OL-sølvmedaljehest beslaglagt
2012-08-12T23:08:48
  Den hollandske sølvmedaljevinder Gerco Schröder, måtte ifølge flere kilder se sin OL-hest London, beslaglagt allerede efter finalen for 4 dage siden.   Worldofshowjumping.com beretter at beslaglæggelsen grunder i en konkurs i Eurocommerce tidligere på året. Eurocommerce ejede alle Schröders heste indtil kort før konkursen, hvor de bedste blandt andre London, New Orleans og Callahan skiftede ejer til et andet firma kaldet Gevi International B.V. som er ejet af Ger Visser jr., søn af Ger Visser ejer af Eurocommerce. I slutningen af sidste uge, skiftede hestene ejer igen. Denne gang til Sileste B.V.   Hestene er nu antageligt blevet beslaglagt af konkursboets bestyrer som sikkerhed for, at de ikke bliver solgt førend de hollandske myndigheder har truffet afgørelse omkring transaktionerne mellem firmaerne.   Kilde: Worldofshowjumping.com   Forsidefoto: Gerco Schröder ved World Cup finalen 2011 på Eurocommerce New Orleans. Arkivfoto: JP-Photo.dk  