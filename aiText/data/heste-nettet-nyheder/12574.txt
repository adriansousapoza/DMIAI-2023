Skal din pony måles til stævnestart i 2017?
2016-11-23T18:17:50
Stævneåret 2017 står for døren, så det er tid til at sikre dig, at din pony er korrekt målt, inden du starter C-stævner eller derover. Ponymålinger (med ganske få undtagelser) er nu åbne for tilmelding på DRF Go!    Det er dit ansvar Skal du starte C-stævne eller højere på din pony i 2017, skal I sikre, at den er korrekt målt (se mere i Fælles Bestemmelser §17) se her. Bemærk, at start uden gyldig ponymåling er ureglementeret og vil udløse en sanktion.   Starter 1. december 2016 Ponymåleråret 2017 starter 1. december 2016, hvilket betyder, at ponymålinger foretaget fra denne dato er gældende for 2017.   Første ponymåling er den 1. december på Hørsholm Hestepraksis, og tilmelding til denne og alle efterfølgende ponymålinger er nu åben på DRF Go ( se her). Undtaget er dog målinger på Himmerland Hestepraksis, da DRF afventer afklaring på hospitalets fremtid efter 1. april 2017.   Kilde: Dansk Rideforbund      Så er det tid for ponymålinger, hvis du skal være klar til 2017 stævnerne