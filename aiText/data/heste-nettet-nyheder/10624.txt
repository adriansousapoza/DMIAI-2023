Klampenborg ponygalop er tilbage!
2014-04-08T08:08:24
Kan du lide heste, fart og spænding så er ponygalop lige noget for dig!   I Klampenborg PonyGalop har du mulighed for at lære at ride galopløb. Du kommer også til at lære om pleje og pasning af heste og ponyer, væddeløbsreglement, pleje af udstyr mm. Desuden har vi det rigtigt sjovt sammen, når vi mødes til træning! I sæsonen træner vi på Klampeborg Galopbane, og du er velkommen til at kigge forbi. Første trænings/introduktionsaften er d. 22. april kl. 17:00 på Klampenborg Galopbane.   Hvem kan deltage? Som rytter kan du deltage aktivt i ponyløb til du bliver 18 eller til du får licens på én af de store væddeløbsbaner. Det er selvfølgeligt et krav at du ikke er alt for stor til ponyen. Det kræver ikke en særlig slags pony for at være med. I alle løb er ponyerne delt ind efter størrelse og hurtighed, dvs. at alle får chancer for at vinde! Det er dog et krav at ponyen skal være vaccineret.   Vil du gerne vide mere om pony galop på Klampenborg så kontakt Louise Kane: LK@galopbane.dk / 39 96 02 18 eller kig på deres Facebookside.     