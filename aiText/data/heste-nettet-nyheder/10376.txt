8. december Julehesten er en romantisk drømmer
2013-12-08T00:15:02
 Nøj, jeg er i det romantiske hjørne i dag. December er en masse juletravlhed og stressede mennesker, der er peberkage-panik, det er koldt og råt og barsk udendørs. Men jeg synes også, det er en utrolig romantisk tid på året. Det hvide tæppe af sne, der indimellem klæder Danmark på. De nøgne træer og buske, der afslører de smukkeste bær til fuglene. Al det ekstra lys, der er sat på træer og buske og andre kreative steder. Alle de smukke hjerter, der er præcis så varierede, som vi mennesker er det, men alle er smukke på hver deres egen måde.    Tænk jer, i denne tid er der en masse hopper, der bærer vores fremtidige heste under deres hjerter.   December er liv og død, som Romeo og Julie. Hvor er det smukt.     Læs alt om konkurrencen og se præmierne her: www.heste-nettet.dk/info/ julekalender2013/