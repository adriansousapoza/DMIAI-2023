Sejr til Atterupgaards Seebach
2014-06-03T08:26:25
  Ved weekendens 4-års championatskvalifikation i Hvalsø Rideklub sejrede fløjhingsten Atterupgaards Seebach e. Sandro Hit/Caprimond overlegent med hele 9.66 samlet. Hingsten, der blev redet at Selina Solberg, scorede højt over hele linjen med 9.5 for skridt, trav og ridelighed og med et rent 10-tal for hingstens imposante galop. Kapacitetskarakteren vurderede dommerne berider Dennis Holst og dressurdommer Helle Westh til 9.8. Dommerteamet kom op med det i en kvalifikationsrunde usædvanlige 10-tal endnu en gang i denne kvalifikationsrunde idet Klassens nummer to Lillevangs Pari-Diva e. Blue Hors Zack/Fanal Prydsholm redet af Jan Møller Christensen ligeledes opnåede topkarakteren for sin galopbevægelsen. Hoppen sluttede med samlet 8,62 i alt 8 4-års heste opnåede et samlet resultat på 8.0 eller derover og er dermed kvalificeret til mellemrunden. Se samlet resultat for klassen her.   I 5-års kvalifikationen tog Zaza Diawind e. Blue Hors Don Schufro/Zardin firfod sejren redet af sin faste rytter Karoline Louise Skøt. Denne gang var dommerne Leif Tørnblad og Dennis Holst og de belønnede den velgaloperende vallak med 9,0 for galopbevægelsen og 9,0 i kapacitet. i alt kvalificerede 6 5-års heste sig til mellemrunden. Se samlet resultat for klassen her.   6-års kvalifikationen blev vundet af Rosetti e. Blue Hors Romanov/Midt-West Ibi-Light redet af Jan Møller Christensen. Hesten opnåede 9.0 i skridt og ridelighed og kunne tage sejren med samlet 8,7 5 heste klarede kvalifikationskravet på 7.6 og er dermed videre til mellemrunden. Se resultatet af klassen her.      Atterupgaards Seebach (foto: JP-Photo.dk)