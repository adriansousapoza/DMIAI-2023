Eduardo Alvarez Aznar vinder af World Cup i Zürich
2017-01-30T12:15:21
Et sjældent modigt ridt sikrede spanske Eduardo Alvarez Aznar sejren i gårsdagens 11. kvalifikation af Longines FEI World Cup i den vesteuropæiske liga i Zürich i Schweiz. Med 9 ryttere i omspringningen, var det den 33-årige Eduardo der med sin ekstremt spændende omspringning på Rokfeller de Pleville Bois Margot, der stoppede i vindertiden 36.20 sek.    "Han er ikke en hest, jeg normalt rider så hurtigt på, så jeg tog en chance i dag og jeg er så glad fordi det betalte sig!" udtalte Alvarez Azner efter at have fået sine første point i denne World Cup sæson. Klassens andenplads var den sidste mand i ringen. Det var Østrigs Max Kühner med Cornet Kalua, mens Carlos Enrique Lopez Lizarazo fra Colombia red sig ind på tredjepladsen med den altid modige Admara.    Den schweiziske banedesigner Guido Balsiger gav de 38 startende ryttere meget at tænke over i den første runde. Mange havde problemer med venstresvinget til trekombinationen, der var spring nr. 10. Indspringet var en tripelbarre, og mange ramte indspringet meget dybt, hvilket gav problemer. Det gjorde det især for guldmedaljetageren for hold Roger Yves Bost fra Frankring, da han med Sangria du Coty tog et spetakulært fald. Hoppen forsøgte at springe det midterste spring på et galopspring i stedet for to, men heldigvis så det ud til at de efter omstændighederne havde det godt, da både rytter og hest selv kunne forlade hallen. Som anden rytter i omspringningen krydsede Lopez Lizarazo målstregen i tiden 38.43 sek, hvilket var den foreløbigt hurtigste. Da tyske Marco Kutscher red en sikker runde med Clenur, var han ikke en af dem der truede Lopez Lizarazo. Men Alvarez Azner var fjerde rytter i omspringning, og han gav den fuldt gas - han tog alle chancer, der kunne tages på den bane. Da britiske William Whitaker var lidt forsigtig med Utamaro D'Ecaussines og belgiske Nicola Philippaerts ikke havde heldet med sig med H&M Harley vd Bisschop, var der kun to tilbage til at tage sejren fra Alvarez Azner. Som den sidste i omspringningen var det Max Kühner der kom tættest på Alvarez Azners tid, takket være den modige galop til det sidste spring, men alligevel var han næsten 2 sekunder langsommere, da han krydsede målstregen i 38.08 sek.  Alvarez Azner er søn af den legendariske Luis Alvarez Cervera, der red OL hele 6 gange. Alvarez Azner er nu på vej til den næstsidste kvalifikation, der foregår i Bordeaux i den kommende weekend. Når han bliver spurgt om, om han kan tage point nok til at kvalificere sig til Longines FEI World Cup finalen i slutningen af marts, svarer han: "Det er svært nok at vinde en uden at skulle vinde to i træk, men vi kan altid prøve!"  En sejr i en World Cup kvalifkation giver 20 point, og generelt siges det, at har man 40 point, så er man sikret en plads i finalen.  Det er muligt at se den fulde resultatliste HER.     Arkivfoto. jp-photo