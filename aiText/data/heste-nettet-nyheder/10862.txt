Sezuan modtager wildcard til Verden
2014-07-29T12:07:09
  Gangartsfænomenet Sezuan har som ventet modtaget et wildcard til at konkurrere til UVM i Verden. Den 5-årige DV hingst e. Blue Hors Zack/Don Schufro vil blive redet af sin faste rytter Dorothee Schneider, der overtog tøjlerne i februar da Arlette og Edwin Kohl købte hingsten ud af deres fællesejerskab med Andreas Helgstrand.    Det skal blive spændende at følge hingsten, der har gået den højest bedømte materialprøve nogensinde i DVs historie med bl.a. hele 10 10-taller. Hingsten sejrede også overbevisende i sin første konkurrenceoptræden under sin nye rytter i en 5-års klasse i Tyskland.   Se video af Sezuan og Dorothee Schneiders første offentlige optræden sammen fra åbent hus arrangement her            Sezuan under Andreas Helgstrand til mellemrunden i 4-års championatet i Middelfart sidste år (Foto: Christine Prip)