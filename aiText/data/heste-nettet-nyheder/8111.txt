Dyrlægegruppen Frijsenborg tilbyder oplæg om nye vaccinationsregler
2011-10-01T16:00:01
Per 1. januar 2013 har Dansk Ride Forbund indført nye vaccinationsregler for basisvaccination af konkurrenceheste. De nye vaccinationsregler har affødt en del spørgsmål og forvirring, og i den forbindelse har hestedyrlægerne i Dyrlægegruppen Frijsenborg besluttet at tilbyde en informationsaften omhandlende de nye vaccinationsregler og vaccination generelt. Rideskoler og klubber beliggende i østjylland kan uden omkostninger få dyrlægegruppen ud og holde et oplæg, hvis de kan samle minimum 15 personer. Ved samme lejlighed tilbydes at uddybe et emne, som klubben finder relevant. Emnet skal være afgrænseligt og kunne f.ek.s være kolik, doping, benstillinger, orm el.lign. Hvis dette har interesse kan hesteafdelingen kontaktes på telefon 86962300 eller mail på post@frijsenborgvet.dk. Dyrlægegruppen har mulighed for at lægge lokaler til rådighed på dyrehospitalet i Hammel. De nye regler kan se på rideforbundet.dk under Hestevelfærd.