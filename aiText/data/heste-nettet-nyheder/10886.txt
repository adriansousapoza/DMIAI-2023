Bronze til Danmark i F1 ungdom   Reportage
2014-08-03T19:50:25
Idag skulle A-finalen i den svære femgangs disciplin 5.1 Ungdom afgøres. Der var bla. en ung dansk rytter med, men Nordmændene var ikke til at slå. Den norske Ingrid Marie Larsen på Dimmey fra Jakobsgården vandt titlen som nordisk mester i ungrytter 5.1 med 6,74. Hendes norske teamkollega, Camilla Wangen på Hersir fra Hakoti landede på en anden plads med 6,69. På tredje pladsen kom så danske Ida-Marie Ulbæk på Þórgunn frá Feti med 6,67. Tillykke til de dygtige norske ungryttere med guld og sølv og til Ida-Marie med bronze medaljen.   Foto: DI - Ingrid Marie Larsen og Camilla Wangen rider æresrunde som guld og sølv vindere.