Dressurlandshold sat til Aachen og Rotterdam
2012-06-04T00:01:06
Holdkonkurrencerne ved de store internationale CDIO-stævner i Rotterdam og Aachen er sidste chance for de danske dressurryttere i bruttotruppen til at vise deres form inden OL-udtagelsen. Landstræneren har nu sat de to landshold, der skal ride i hhv. Rotterdam den 22. juni og i Aachen den 6. juli, hvorefter det endelige OL-hold udtages. Lisbet Seierskilde, Lone Jørgensen, Anne van Olst og Anne Troensegaard skal ride i Rotterdam, mens Nathalie zu Sayn-Wittgenstein, Anna Kasprzak, Sidsel Johansen og Anne van Olst udgør holdet i Aachen.   Klar til at ride for OL-pladser Rytterne i den danske bruttotrup har udover DM i dressur i denne weekend en chance mere for at overbevise landstræner Rudolf Zeilinger om, at netop de hører hjemme på OL-holdet. Efter holdkonkurrencen i Aachen udtager landstræneren de tre ekvipager samt den reserve, der skal til London for at ride for OL-medaljer til Danmark. I dag har landstræneren udpeget hvilke af rytterne, der skal ride i Rotterdam, og hvem der skal ride i Aachen.   Landshold: Rotterdam ? Lisbet Seierskilde/Jonstrupgaardens Raneur ? Lone Jørgensen/FBW De Vito ? Anne van Olst/Exquis Taikoen ? Anne Troensegaard/Seduc   Landshold: Aachen ? Nathalie zu Sayn-Wittgenstein/Digby ? Anna Kasprzak/Donnperignon ? Sidsel Johansen/Schiento ? Anne van Olst/Exquis Clearwater   Stærke takter op til OL De danske dressurryttere har været særdeles stærkt ridende her godt to måneder før OL., hvilket tegner godt for forsvaret af bronzemedaljen fra OL 2008. OL i London varer fra den 27. juli - 12. august, og dressuren afvikles fra den 2. - 9. august.   Det danske dressurlandshold og talentarbejdet i dressur er sponsoreret af First Horse Hesteforsikring.   Danmarks Idræts-Forbunds og Team Danmarks OL-site   First Horse Hesteforsikring   CDIO Rotterdam   CDIO Aachen   Kilde: DRF  Anne van Olst/Exquis Clearwater (Arkivfoto: JP-Photo) 