Mange lækkerier blandt auktionshestene
2014-10-18T09:20:43
Der var mange lækkerier på fredag eftermiddags visning af søndagens autionsheste, ved trakehner hingstekåringen i Neumünster, der bød på alt fra 2-årige hopper og ældre velredne og rutinerede rideheste.   Forrygende fremvisning Den sene eftermiddag ved trakehnerkringen i Neumünster bød på fremvisning af aktionsheste til søndagens auktion. I alt blev fremvist 21 velforberedte hopper og rideheste. Fremvisningen gled forrygende og blev vel kommenteret. Fremvisningen bød på mange lækkerier, blandt de velforberedte aktionshopper og rideheste, som skabte begejstring blandt et engageret og særdeles vidende publikum.   Velgående ungheste Fremvisningen var karakteriseret af høj kvalitet i hestene over næsten hele linien, både blandt de heste der blev vist for hånd og løse, og blandt de der blev redet.   Særlig begejstring vakte den mørkrøde salgshoppe Arosa efter fløjhingsten fra Neumünsterkåringen i 2009, Kentucky, og med Gribaldi som morfar, og med statspræmiehoppen Ariane XIV, som mor. Den blot 2-årige hoppe på 161 cm i stang, der blev vist for hånd, dansede sig ind i hjerterne på publikum, og viste fremragende trav, store rammer, masser af kapacitet og smidighed. Et særdeles spændende prospekt.   Den 4-årige Schneeprinzessin, viste sig som en væver og smidig hoppe, der gav den gas i fuld fri galop hallen rundt til begejstring for tilskuerne. Hun blev reservefløj ved kåringen i Slesvig-Holsten i 2013 og har en interessant afstamning. Hun er efter hingsten Elfado med den legendariske Michelangelo som morfar, som i Danmark bedst kendes som far til Michellino. Moderen er statspræmiehoppen Scheeflocke VI, der længe har været en af de mest højt profilerede hopper i den tyske trakehner hoppe i den tyske avl og også har markeret sig i spidsen i varmblodsavlen.   Fremvist af viceverdensmester Det velgående 4-årige præmiehoppe Pigalle, som er en af de sidste hopper efter Gribaldi med den dansk avlede superhingst Cadeau, som morfar. Den røde Pigalle, har allerede vist sig ekstremt ridelig og har allerede gjort sig bemærket i unghesteklasser og ved 4-års champinater med meget flotte resultater. Hun blev også godt redet af Helen Langehanenberg, der som bekendt blev viceverdensmester ved WEG Alltech i Normandiet i August i år. Pigalle fik derfor de bedste forudsætninger for et godt ridt, og ekvipagen fik, naturligt nok, en del opmærksomhed fra publikum.   Dansk Islæt Afdelingens danskejede islæt, var den harmoniske, elegante og smidige sortbrune 3-årige statspræmiehoppe, Donaublume. Donaublume har Cousteau som far, og Donaufisher som morfar. Moderen er Donaufürstin, og er ud af en meget succesfuld hoppelinje. Hoppen ejes den danske trakehneravler Angelika Lauritzen, i Kokkedal på nordsjælland. "Donaublume blev egentlig indkøbt fra auktionen som legekammerat for et andet føl, men jeg har altid godt kunne lide moderstammen. Da hun så blev statsbræmiehoppe i Schleswig-Holsten, besluttede jeg at tage hende med til aktionen i Neumünster", oplyser Angelica Lauritzen i et eksklusivt interview til Heste-Nettet. Det bliver spændende at se, hvad denne fantastiske hoppe kan indbringe på auktionen.   Ændre rideheste Af lidt ældre rideheste, der kommer på auktionen, var den 7-årige vallak Kyrill efter Lord Luciano med Matador som morfar, og den 8-årige brune vallak Maddoc efter EH Kasimir Lucito enkelt ældre ridehest var på auktionen.   De øvrige auktionsheste viste ligeledes generelt høj kvalitet, så det skal nok blive spændende at følge auktionen søndag.   Fredagen, rummer endnu en chance for at se aktionshestene i aktion, forud for søndagens aktion, så der er til for interesserede købere, til at få luget ud i indkøbslisten og foretaget de rigtige tilføjelser.   Linket til den samlede ridehestekolektion findes her      Den danskejede billedskønne sortbrune statspræmiehoppe Donaublume, med klassisk trakehnerpræg, der kommer på auktionen søndag (forsidefoto: Tine Lessèl)