Lokalbedøvelse kan påvirke MRI-resultater
2012-03-20T08:30:01
Det er ikke unormalt at heste har været behandlet med blokader i benene, forud for en MRI-scanning. Typisk er hestenes halthed undersøgt nærmere ved hjælp af blokaderne, inden de scannes. Det har dog hidtil været - og er tildels stadig - uvist om blokaderne kan påvirke resultatet af scanningen. En forskergruppe fra University of Guelph's Ontario Veterinary College har undersøgt sagen nærmere.   Ved American Association of Equine Practitioners convention, der blev afholdt i november i Texas, fortalte Belinda Black, BVMS, om undersøgelsen, hvor 15 heste blev MRI-scannet før og efter behandling med blokader i den nedre del af benet.   Indledningsvist (op til seks dage før de fik lagt blokader), blev hestene scannet i fuld bedøvelse. Blokaderne blev lagt med et lokalt bedøvelsesmidel, mepivacain. Hver hest fik lagt en blokade i slimsækken ved kodesenebenet, i seneskeden til den dybe bøjesene eller i hovleddet. Hver hest fik også lagt en nerveblokade under kodeleddet.   Hestene blev herefter MRI-scannet igen efter 24 og 72 timer. Resultaerne viste at der ved seneskeden var forskel i billederne taget før og efter blokaden. Både ved 24 timer og 72 timer efter blokaden blev lagt, fandtes en betydelig forskel. Efter blokaden var blevet lagt, fandtes en større mængde synovialvæske i seneskeden end før den blev lagt, hvilket på scanningen ville kunne tolkes som forøget ledvæske (ledeffusion). Ved de andre blokader, fandtes ingen betydelig forskel mellem scanningerne før og efter blokaderne.   Da der også ved 72 timer var reaktion i seneskeden, vides det ikke hvor længe denne vil være påvirket og dermed kunne influere på scanningens resultat.       Kilde: The Horse   