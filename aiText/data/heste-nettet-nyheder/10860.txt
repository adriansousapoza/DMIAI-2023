Uønsket føl bliver lykke spreder
2014-07-26T18:40:02
Et miniatureføl, der blev fundet i rabatten på en trafikeret vej, går fra at være uønsket til at være meget elsket. Den giver nu tilbage til de mennesker der hjalp til med at redde dens liv, og er med til at forsøde deres tilværelse med større glæde og livsindhold.   Kasseret i rabat på trafikeret vej Et blot 2 dage gammelt føl uønsket føl, der var kasseret og smidt i rabatten på en trafikeret vej, blev reddet af den britiske hestevelfærdsorganisationen RSPCA, og efterfølgende bragt til et hestehospital. Det lille moderløse føl var stærkt dehydreret og manglede næring, men var ellers i god behold.   Bragt til terapicenter En veterinærsygeplejerske fra hestehospitalet kontaktede efterfølgende Caroline Seignot som er leder på et terapicenter kaldet Pony Pals. Pony Pals bruger miniatureheste som terapiheste for ældre på plejehjem og Seignot blev forespurgt om hun ville adoptere det lille ponyføl. Det ville hun gerne.   Flasket op af ældre De første 4-6 uger levede føllet i Seignot's baghave og skulle flaskefodres med mælk hver eneste time. Det var en hår tjans, men der var hjælp at hente fra uventet side. Snart kom det lille ponyføl med på arbejde på ældrecentrene, og mange af de ældre på plejehjemmene, trådte hurtigt til med flaskefodring, pleje og omsorg af det lille moderløse føl. 'Twiggi' som hun kaldes, opkaldt efter den legendarisk tynde supermodel, har nu taget mere end 25 kg på, og stortrives i de nye omgivelser..   Fra uønsket til elsket Twigg, indgår nu som en fast del i et team af 4 elskelige miniatureponyer i Pony Pals og spreder stor lykke og livsglæde omkring sig, hvorend de kommer.   Som Seignot udtrykker det med hengivenhed for det lille væsen: "Dette lille uønskede føl, der var blevet kasseret og smidt væk, er nu blevet en af Storbritanniens mest elskede miniature heste"   Twiggy giver nu igen af den hjertevarme, der af mennesker blev udvist det lille nødlidende føl, men det havde hun sikkert ville gøre alligevel, for det ligger i hestens sande natur - og det er vel i grunden det bedste ved denne lille solstråle historie.   Vil du læse mere om konceptet for terapiponyer og Pony Pals, så se her      'Twiggy' yder terapi på ældrecenter, der hjalp hende til at genvinde sin styrke'