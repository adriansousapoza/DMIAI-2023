Sidste JBK i Odense Congres Center
2016-10-22T14:48:12
Der er gang i den i Odense Congres Center i disse dage hvor JBK Horse Show slår dørende op til 10 års jubilæum her i Arena Fyn. Stemningen er god, og rytterne gør deres til at fremvise flot ridning over hele linien.   I staldende og på opvarmningen hersker der travlhed og en hektisk stemning mens de sidste finpudsninger finder sted. Grooms og ryttere sørger for pletfri opsadlede heste, og ikke mange hårstrå vender forkert på dette niveau. På opvarmningen hersker en forventningsfuld stemning hvor nerverne får lov at komme helt i ro inden der forventes perfektion i arenaen. Særligt i dressuren er der en tydelig overgang fra opvarmningen til banen, så snart det blå forhæng går for er der absolut ro. De smukke heste danser over banen til afdæmpet musik, og her er det ildeset at gå til og fra på tribunerne. Ro skal der være, og ro er der.   Helt anderledes ser det ud når vi taler springning. Her er der knald på speakeren, på musikken og på publikum. Man kan næsten forledes til at tro at banebyggeren har bygget banerne med det formål at skræmme og tjekke hestenes mod. Farverigt fyld i alle afskygninger dominerer her. Også hestene er i et helt anderledes gear. Energien på en måde højere og anderledes intens.   Uanset hvilken diciplin man er til, så får man noget for sine penge. Smukke heste, dygtige ryttere og masser af flot ridning på højt niveau.   Om man får noget godt for sine penge, eller om man går hjem med tomme hænder er helt op til en selv når man besøger udstillingshallerne. Udstyr, hegnsmateriel, trailere, foder og diverse fylder godt op i Congres centret, og her shoppes igennem. Nogle holder sig til en indkøbsliste allerede nedskrevet hjemmefra, andre tager det lidt mere som det kommer og impulskøber af de gode tilbud.   Endnu en gang har JBK lavet et godt forarbejde og afvikler et JBK Horse Show hvor alt, set fra publikums øjne i hver fald, spiller på de rigtige tangenter. Tidsplanen følges slavisk og der er ikke nogen slinger at spotte nogen steder. Det bliver rigtig spændende at se hvor JBK ender fremover når nu samarbejdet med Odense Congres Center ophører efter dette stævne. Følg med på JBK's hjemmeside for information eller følg nyhedsstrømmen her på Hestenettet.  