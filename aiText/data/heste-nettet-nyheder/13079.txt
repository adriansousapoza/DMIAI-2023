Fuld gang i Danmarks Cup og Baltic Cup
2017-05-06T23:53:29
I morgen går finalerne i Danmarks Cup på Kallehave Rideklub i Randers, samt i de fleste klasser til Baltic Cup på Capacity i Fredensborg.   Danmarks Cup Efter indledende kvalifikationer i går og i dag, ligger der 9 ryttere samlet med 0 fejl på vej ind i finalen i LB, så mon ikke at der skal findes en vinder iblandt de 9 ryttere. Den samlede stilling indtil videre kan ses HER. Finalen er sat til at starte kl. 11.30.   I LA var der næsten lige så mange fejlfrie ryttere i begge kvalifikationsrunder. Her er 8 ryttere på en foreløbig delt. 1. plads, og en enkel følger lige efter med 1 tidsfejl. Det må også ses som rimeligt sandsynligt, at det bliver blandt disse ryttere at dette års vinder af Danmarks Cup 2017 bliver fundet. Den foreløbige samlede stilling kan ses HER. Finalen er sat til at starte kl. 13.00.   I MB har der ikke været mange startende - 5 ekvipager er der i alt til start, som forsøger at vinde dette års Danmrks Cup i MB. To ryttere er fejlfrie ind til finalen - Jill Thomasen med Flying Quidam D. samt Rikke Gade med Clever Catch. Lige i hælene på dem ligger Caroline Bundgaard på Unicorn Choise. Der må ikke ske meget fejl fra Jill elle Rikkes side, før end at der er en chance for at Caroline kunne lægge sig med i de to placeringer, der vil være i denne klasse. Det foreløbigt samlede resultat af klassen kan ses HER. Finalen er sat til at starte kl. 14.00. Alle resultatlister fra stævnet samt startlister og tidsplan for i morgen kan ses HER.   Baltic Cup Til Baltic Cup i Fredensborg, har der været mange gode placeringer i dag. I dagens første klasse lykkedes det Anna Sofie Tørnæs at vinde klassen med Home Flight. Hun var noget hurtigere end klassens nr. 2, som var Karoline Qulffeld Larsen med Munsboro Richie C samt Freja Høyer Pedersen som blev nr. 3 med Secret Diamond Zareefa.   I dagens anden klasse, lille tur for kat. 2 ponyer, lykkedes det Line Busk Heltborg at vinde klassen med Jazz, og hun var efterfulgt af Helene Marie Mauritzen med Drumcaughey Queen og Kristine Amalie Poulson med Frodo Baggins. Som eneste dansker i placeringsrækken fik Christine Thirup Christensen med Queen Lady Z placering i juniorklassen - men hvilken placering! Hun vandt klassen med kun 1/100-del ned til klassen nr. 2!   Det var først i Grand Prix for childrenryttere, at der kom en ny absolut top placering til en dansker. Den gik til Gustav Christian Jacobsen med Fayot, efter de overbevisende var hurtigst i omspringningen. Både 2. og 3. pladsen gik også til danskere, det var hhv. Madelen Bennetsen med MB Calida samt Line Busk Hletborg med Ace of Beadeebell.   I juniorernes Grand Prix, var der kun en rytter som det lykkedes at ride fejlfrit. Det var en svenske Michelle cranning Hillgren med Udermus, hvilket betød hun uden en omspringning var vinder af dagens Grand Prix. Til gengæld var både 2. og 3. pladsen danske - det var som nr. 2 Sia Freck Kolby med Vinzenta M samt som nr. 3 Theodor Wildfang Just Linde med Grand Cru van Paemel. Alle klassernes resultatlister samt tidsplan for i morgen kan ses HER.    Arkivfoto. jp-photo.dk