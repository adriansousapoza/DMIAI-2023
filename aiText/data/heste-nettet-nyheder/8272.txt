Ny GP-hest til Ingrid Klimke
2011-11-22T22:14:06
Ingrid Klimke har fået ny Grand Prix-hest i stalden i form af den 9 årige hannoveranervallak Liostro e. Le Primeur-Wenzel I.   Med Liostro kan Ingrid Klimke igen blive en del af tysk elitesport, efter tabet af Grand Prix-hesten Damon Hill. Damon Hill blev istedet overladt en af hendes tidligere elever, Helen Langehanenberg. Ingrid Klimke overtager træningen af Liostro fra Birgit Finken, som har trænet hesten det seneste års tid og bla. har deltaget i Grand Prix-klasser for unge heste.   Ingrid forventer at have Liostro klar til Grand Prix-klasserne i det nye år. Ingrid Klimke er en af de tyske topryttere, som mange dressurryttere ser op til, idet hun symboliserer og viderebringer sin far, dr. Reiner Klimkes, klassiske ridemetode.