Stiftende generalforsamling i Trec Danmark
2013-11-07T08:05:03
Der indkaldes hermed til Stiftende Generalforsamling af foreningen "Trec Danmark" til afholdelse i Kildeskovhallen - Dagligstuen - Adolphsvej 25 - 2820 Gentofte den 21. november 2013.  Generalforsamlingen starter kl. 18:30 med følgende dagsorden: 1. Velkomst til det stiftende møde v/Lisbeth Arredondo 2. Valg af dirigent for mødet 3. Valg af referent for mødet 4. Vedtagelse af formål og vedtægter for Foreningen Trec Danmark 5. Valg blandt de fremmødte af den første bestyrelse på 5 personer 6. Fremlæggelse af ideer til opgaver foreningen bør arbejde med 7. Vedtagelse af seneste indkaldelse til afholdelse af den første ordinære generalforsamling med forelæggelse af udkast til vedtagelse af foreningens vedtægter, ledelse, kontingent m.m. 8. Eventuelt   Alle der har lyst til at deltage er velkomne. Interesserede kan få tilsendt det foreløbige udkast til vedtægter, ved henvendelse til TrecDanmark@gmail.com  Forslag til foreningens formålsparagraf er at foreningen skal støtte og fremme kendskabet til Trec samt at udvikle Trec i Danmark til en reel konkurrencedisciplin.  Nogle af de ideer vi mener at foreningen bør arbejde for er bl.a.: Kursusafholdelse - evt. i samarbejde med DRF og med rideklubber under DRF Oplysningsarbejde hvor enkelte medlemmer - eller grupper af medlemmer - vil tage ud til rideklubber og fortælle om Trec - eventuelt demonstrere et par forhindringer (enten på egen hest eller ved at instruere et par "testryttere" i klubben) Indførsel af "winter series" - som i UK, hvor der i vintersæsonen kan konkurreres i ridehus (f.eks. med begrænsning at det kun må være fra 15/11 - 28/2, så det ikke ender med at klubberne for nemheds skyld kun laver forhindringsdelen) Championat, med samling af resultater og årlige præmier - eventuelt udnævnelse af "årets Trecklub" (ud fra antal starter) Stævnekalender, og dommerlister, så det kan koordineres hvornår der holdes stævner - og man kan kontakte dommeruddannede (og andre der vil køre ud og være hjælpere)   Vi håber naturligvis at medlemmerne af foreningen vil komme med flere forslag til at fremme interessen for Trec i Danmark, og vil være med i arbejdet med at få dem gennemført.   Forsidefoto: F. Hauge