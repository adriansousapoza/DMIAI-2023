Placering til Lone Jørgensen og Lisbet Seierskilde
2011-11-21T18:37:54
Begge ryttere var til start ved det 5-stjernede Stuttgart German Masters i weekenden, og det blev til placering for begge ryttere i Grand Prix og Grand Prix Special.  Lørdagens Grand Prix red Lone Jørgensen den kun 9 årige FBW De Vito e. De Niro/Disco-Stern til 70,532 %, hvilket rakte til en 8.-plads. Her endte Lisbet Seierskilde og Jonstrupgårdens Raneur e. Ragazzo/Schwadroneur på en 13.-plads med 66,277 %. Klassen blev ikke overraskende vundet af Isabell Werth og El Santo NRW e Ehrentusch/Rhythmus.  Lørdag aften var også dagen, hvor Isabell Werth valgte offentligt at pensionere Satchmo fra sporten, ved en speciel afskedsceremoni, hvor hun red et sidste kür program foran et stort berørt publikum på 9.000 fans.  Søndag blev det i Grand Prix Special til endnu en 8.-plads til Lone Jørgensen og De Vito med 68,956 % mens Lisbet Seierskilde og Jonstrupgårdens Raneur indtog 12.-pladsen med 66,044 %.   Se resten af resultaterne her