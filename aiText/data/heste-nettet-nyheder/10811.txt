Dansker i finalen i Falsterbo!
2014-07-08T13:40:37
Efter den fejlfrie tur for Malene Lykke Nielsen og Cavalina efter Butler/Cash and Carry i lørdags i 7 års klassen, red hun endnu en flot fejlfri tur søndag på Cavalina. Det gjorde hun i den 140 cm høje klasse, hvor hun placerede sig som nr. 6 med nul fejl i omspringningen i tiden 70,03 sek. Det lykkedes i alt 8 ryttere ud af de 36 startende at ride igennem hoved- og omspringning med nul fejl, og 9. placerede red, som den eneste, med 1 tidsfejl i omspringningen. Finalen rides d. 13. juli på den internationale græsbane.