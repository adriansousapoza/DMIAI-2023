Hest og Rytter, de første glade vindere
2013-03-09T13:53:18
Som traditionen foreskriver det, byder Heste-nettets stand på Hest og Rytter i Herning også i år på gode konkurrencer og hyggelige chokolader, gratis plakater samt en snak om heste og andet godt. Messen har været i fuld gang siden torsdag kl. 15:00, og vi bringer her de første glade vindere i torsdagens og fredagens konkurrencer.     Torsdag dykkede Lykkens Gudinde ned blandt alle rigtige besvarelser, og udtrak Helle fra Midtjylland som vinder af et 4horses "Dotty" hovedtøj + 4horses "Dotty" klokker + kasket fra TIKA Rideudstyr, til en samlet værdi af kr. 388,- Helle synes det er et piv-frækt hovedtøj, som hun blev rigtig glad for at have vundet.            Fredag dykkede Lykkens Gudinde to gange. Den første vinder hun havde med op fra bunken af rigtige besvarelser, var 18-årige Mia fra Fyn, som vandt en dejlige trøje til en værdi af kr. 1000,- sponsoreret af Optihorse. Mia, der rider dressur når hun er hjemme fra efterskolen i weekenderne, er meget glad for sin præmie.   Fredagens anden vinder, som Lykkens gudinde udtrak, viste sig at være en glad hestefamilie fra Mariager. Pigerne, der er to søstre + en kusine, Signe, 9 år, Sasha 10 år og Dagmar 7 år, er enige om at dele den rummelige Groomingtaske fra TIKA Rideudstyr. Tilsammen har de 4 heste, som de rider både dressur og spring på. Lige inden vi kontaktede dem med besked om at de var trukket ud som vindere, havde de talt om, at de aldrig vandt noget, så det var meget glade vindere, der afhentede deres gevinst på standen.       Stort tillykke til vinderne.  