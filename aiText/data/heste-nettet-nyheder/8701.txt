Tornby-hest udtaget til OL 
2012-03-14T16:08:34
DV-vallakken Skovlunds Más Guapo, der kom til verden i Tornby i 1998, er blevet udtaget til OL med sin finske rytter, Mikaela Lindh.   Ekvipagen blev sidste år nordisk mester, så stoltheden er stor hos Birgitte og Jacob Jessen, Skovlundhorses i Tornby, der står bag det vellykkede avlsarbejde.   Más Guapo er dansk varmblod og efter en svensk grand prix-hingst, Master, der er blevet redet af den kendte dressurrytter Kyra Kyrklund. Moderen er en hovedstambogshoppe efter Cannon Row xx.   Hesten blev solgt til Stutteri York, da den var tre år gammel, og startede her en lovende karriere som dressurhest. I 2009 blev den solgt til de nuværende ejere, Mikaela Lindh og Poul Fabricius Bjerre.   Skovlunds Más Guapo og Mikaela Lindh repræsenterer Finland i individuel dressur til OL i London til sommer. Kilde: Nordjyske.dk