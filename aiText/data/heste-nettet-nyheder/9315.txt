Kronik: Farvel ridende politi. Farvel tryghed.   Kronik
2012-08-24T07:42:13
Københavns Politi har besluttet at nedlægge Rytterisektionen 1. december 2012.   Årsagen er, at hesteafdelingen er omkostningstung. Driftbudgettet er ca. 900.000 kr. Ingen er vel ubekendt med at riget fattes penge, og at der skal spares og det gør ondt. Derfor vil argumenter som at de ser flotte ud, er god reklame for politiet o.l. være tomme. Vi har ikke råd til at have ting, fordi det ser flot ud. Men en politirytter er faktisk effektiv, især hvor der er mange mennesker. Alle taler om tryghed, og hvis der er noget, der giver tryghed, er det synlig politi og synlig er en politirytter, da denne kan ses på lang afstand, især som på strøget i København, hvor en politibetjent til fods ikke fylder og ses meget.   Ved store forsamlinger som til fodboldskampe er en politibetjent til hest også effektiv og kan se hvem der opildner til uroligheder og slagsmål og derved kan spotte enkeltpersoner i stedet for alternativet, hvor en hel gruppe anholdes.   Svensk politi taler om, at en politirytter gør gavn som 18 politibetjente til fods. I alle store foretagender, har man en tendens til at tro, at andre afdelinger ikke laver noget. Sådan er det vist også inden for politiet, og man skal ikke være blind for den misundelse, der kan være ved at politiryttere tit kommer i medierne og gerne for noget positiv. Det kan også være en ubevist grund for at politiledelsen har valgt at spare netop der. I forbindelse med lukningen bliver hestepasserne fyret, alternativet for dem er vel arbejdsløshed, men det er selvfølgelig en anden kasse, men dog en kasse som vi alle betaler til, ligesom den politiets betales af.   Skrevet af Jørgen Konge, København   Kronikken er et udtryk for skribentens egne holdninger.   Har du selv en historie, du vil dele, er du velkommen til at sende den som kronik til nyheder@heste-nettet.dk. Vi kan dog ikke love, at alle kronikker bliver bragt.  Foto: Jørgen Konge