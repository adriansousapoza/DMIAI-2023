Sindal Rideklub vinder første kval. af Dressurens Venner 
2014-05-05T21:59:12
Hjørring Rideklub var i weekenden vært for den første kvalifikationsrunde i klubholdsturneringen Dressurens Venner - Cup. Sejren gik til holdet fra Sindal Rideklub. 2. pladsen gik til Hjørring Rideklub, hold 1 mens Sportsrideklubben Aalborg blev tredje bedst.   Top 3 for første kvalifikation af Dressurens venner 1. plads Sindal Rideklub (SIN) Total Ida Koch Jakobsen/Argos 70,86% Mia Frost/Søensmindes Diablo 68,88% Chanette Sørensen/Skoly's Louie Lepenn 66,72% Karen Pedersen/Clair Sakstrup 66,21% 206,47% 2. plads Hjørring Rideklub, hold 1 (HJR1) Emma Elmkjær/Evian 66,28% Karoline Boe Larsen/Sakaro Lightfoot 68,02% Dennis Madsen/Topline 66,29% Kasper Nørregaard/Miro 61,81% 202,59% 3. plads Sportsrideklubben Aalborg (SAO) Sisse Engemann/Afrodite Overskovlund 67,50% Michele Kongensgaard/Fürstenfrau af Hvarre 66,03% Marie Kowalski/Sandelmosegårds Rafi M 63,10% Carina Nysæther Johansen/Runehøjs Dalton 62,07% 196,64% Anden kvalifikation Danmarksturnering i dressur for klubhold er sponsoreret af Dressurens Venner i samarbejde med Ingdam's. Dressurens Venner - Cup er en klubholddressurkonkurrence, der afvikles over 6 kvalifikationsrunder og en finale. Kvalifikationsrunderne forsøges fordelt således at der afholdes 2 runder på Sjælland, 1 på Fyn og 3 i Jylland. Kvalifikationsklasserne udskrives i LA2-A og afvikles ved C-stævner. Næste kvalifikation finder sted i weekenden den 28.-29. juni på Blåvandshuk RideklubOm Dressurens Venner Foreningens formål er at fremme en visionær udvikling af dansk dressursport med henblik på at højne kendskabet og det faglige niveau. Dressurens Venner tilstræber at sætte fokus på dressurridning, at støtte dressursporten, at have opmærksomhed på talentudvikling og give dressuroplevelser af højt niveau.   Kilde: DRF  (Arkivfoto: JP-Photo)  