Linnea og Extens tæt på ny GP-sejr
2011-09-26T01:13:48
Linnea Ericsson har helt forrygende form i den blot 9-årige Damgårdens Extens og kunne søndag tage sin anden topplacering i en international Grand Prix. I belgiske Moorseele red Linnea Damgårdens Extens (DV e. Crelido/Aleksander/Wahnfried opdrætter Elsebeth Jepsen & Peter Johansen) ind på 2. pladsen i den tostjernede Grand Prix, kun slået af amerikanske Peter Wylde. På klassens 5. plads placerede Linneas kæreste og forretningspartner, irske Shane Carey den 10-årige Lancero (Holst. e. Lancer II/Corrado I/Grundyman XX). Det dansk-irske par havde masser af vind i sejlene ved stævnet og kunne indsætte flere sejre og topplaceringer ind på kontoen. Bl.a. kunne Shane Carey vinde lørdagens kvalifikation til Grand Prix-klassen på Pero-Z Hillock, hvor Linnea placerede Qruella M på en 3. plads.  I fredagens første kvalifikation til Grand Prix-klassen dominerede parret totalt. Linnea tog sig af sejren på Qruella M og 4. pladsen på Damgårdens Extens mens Shane tog sig af 2. pladsen på Pero Z Hillock og 5. pladsen på Lancero. Amerikanske Peter Wylde red sig ind på 3. pladsen. Se alle resultater fra stævnet i dette link