Temadag om embryotransfer
2013-09-30T13:29:21
Dansk Islandsheste Forening inviterer til en spændende temadag lørdag den 12. oktober kl. 13.00-17.00 til temadag om embryotransfer.   Temadagen afholdes på Svennebjerg, Tyrsbjergvej 68, 5210 Odense NV.   Stig og Adie Jørgensen fra Svennebjerg Islænder Ridecenter vil orientere om bagrunden for og med deres erfaringer fra de første 30 embryotransfers samt fortælle om fremtidsvisionerne.  Vibeke Kolsch vil fortælle om det praktiske arbejde med rugehopper og håndbedækning.  Herefter vil dyrlæge Jannie Spanner fra Højgaard Hestehospital holde oplæg om selve teknikken bag embryotransfer, hormonbehanling, synkronisering af rugemødre, frysning af embryoner samt succesraten for embryotransfer.   Temadagen sluttes af med fri debat og konstruktive indspark til DI-Avl.   En spændende temadag med fokus på en helt ny side af avl og fremtiden for dette.   Arrangementet er gratis - direkte tilmelding på: avltema@islandshest.dk senest den 10. oktober 2013.   Foto: Henriette Andersen