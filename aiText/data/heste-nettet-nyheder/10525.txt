Deltag i bachelorundersøgelse: Er der behov for grovfoderautomater til heste?
2014-02-18T14:12:10
Solvej Lemming skriver bachelor i jordbrugsvidenskab med speciale i husdyr. I bagagen har hun en bachelor som jordbrugsteknolog med speciale i heste. Til sin nyeste bachelor undersøger hun blandt andet, om de danske heste får grovfoder dagligt, og om det er nok til at undgå mavesår.   Derfor har hun lavet et spørgeskema, som hun håber, mange hesteejere vil tage sig tid til at udfylde. Besvarelse vil blive brugt til at finde ud af, om det er relevant at producere en grovfoderautomat til heste. Grovfoderautomaten skal være med til at gøre det nemmere at få fodret heste med grovfoder flere gange i døgnet og dermed kunne nedbringe risikoen for mavesår.   Der er allerede mere end 700 hesteejere, der har svaret på spørgeskemaet, men der skal bruges mange flere svar. Brug derfor gerne 5 minutter på at udfylde det og del gerne linket med dine venner på sociale medier.   Du finder spørgeskemaet her   Sidste mulighed for at svare er 7/3/2014. Resumeet af projektet vil senere kunne læses her på Heste-Nettet.   Forsidefoto: JP-Photo.dk  