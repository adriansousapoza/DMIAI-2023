Hattrick til Thomas og Angrib
2014-02-20T21:35:27
Tredje gang blev ligeledes lykkens gang for Thomas Sigtenbjerggaard og Angrib Firfod, der også tog sejren i gårdagens Grand Prix Kür ved Arctic Equestrian Games i Norge.   Med 73,325 % sikrede Thomas Sigtenbjerggaard og den 14-årige hingst Angrib Firfod e. Gribaldi / Schwadroneur (opdr. Morten Plenborg) sig sejren foran Maik Kohlschmidt og Blue Hors Hotline e. Hofrat / De Niro der med 73,250 %, måtte nøjes med andenpladsen.   Norske Cathrine Rasmussen, der driver Kleppenhus ved Ebeltoft, kunne med Fernandez indtage fjerdepladsen med 70,975 %, mens Allan Skov og Volstrupgaards Cassiopeia blev placeret på sjettepladsen med 64,300 %.   I gårdagens Intermediaire Kür var Allan Skov dog ikke til at slå, idet han med 75,950 % vandt klassen med Walk of Life. Andenpladsen gik til Dennis Fisker og Mirage Rishøj med 72,800 %. Thomas D. Larsen og Don Alfredo blev placeret på sjettepladsen med 68,925 %.   Resultater kan ses her.  Thomas Sigtenbjerggaard (Arkivfoto: JP-Photo)  