Flot dansk afslutning på Aalborg Dressage Event 
2017-05-16T00:15:01
Ved Aalborg Dressage Event blev sidstedagen, endnu en dag med dansk succes ved det internationale stævne, hvor de unge ryttere gjorde det virkelig godt, og opnåede topplaceringer i de tilmeldingsspækkede klasser   Danskere på de tre første pladser i CDIP Kür Dagen startede ud med CDIP Kür, hvor Louise Christensen på Vegelins Goya (e. Verona's Bo-GI / Leunsveld's Darling Boy), fortsat demonstrerede at de var i storform, og har rigtig meget i sig. Ekvipagen sejrede suverænt og blev af dommerne belønnet med hele 79,167 %. Andenpladsen blev også sanake idet den gik til Sara Agaard Hyrm på hesten med det tysklingende navn Der Harlekin B (e. Golden Dancer / Dornik B). 3'er blev Kristian Würtz Green på Lilo L (e.Notre Bac/Manitu N), der opnåede en score på 73,958%.   Svensk sejr i juniou Kür med dansk anden og tredjeplads Juniorrytterne var også på banen i Kür. Sejren blev dog ikke dansk, men svensk. Den gik til den den svenske rytter, Cornelia T Pettersson på Final Cut, med et ridt der blev belønnet med 73,083%. Til gengæld var der dansker på anden- og tredjepladsen. Anne Mette Lyager på Brantoftes Sjubell (e. Don Juan/Ibi-Bell) tog sig af andenpladsen med 72,875 %, og tredjepladsen gik endnu engang til Kristian Würtz Green, denne gang på Schuberts Don Diablo, med et ridt som de opnåede karakteren 72,792 % for.   CDIY Küren med sejr til Amalie Aasted I dagens sidste klasse var det igen ungrytterne der var på banen i klassen ECCO CDIY Kür. her blev det igen til dansk sejr. Amalie Aasted Albæk på Oerevadbros Dior (e. de Noir / Blue Hors Future Cup) gennemførte et rigtig flot program, der af dommerne blev belønnet med 74,417 %. Svenske Rebecca Jern på Twiligt 1062 tog sig af andenpladsen med en score på 73,125 %, mens tredjepladsen igen blev dansk. Rose Marie Henriksen på Donna Silver (e. Blue Hors Don Schufro/ Willemoes) snuppede nemlig denne med en karakter på 72,917 %.   Alt i alt blev Aalborg Dressage Event et særdeles velafviklet stævne, med rigtig mange flotte præstationer, særligt af de unge ryttere, hvilket lover rigtig godt for fremtiden for dansk dressur.      Det blev til en flot dansk afslutning på Aalborg Dressage Event (Arkivfoto: Tine Lessèl)  