Landsstævnet i Næstved Sportsrideklub kom godt i gang
2013-06-20T11:34:31
- Og DRF-Mesterskabet for hold i spring på pony blev afgjort.   Himlen åbnede sine sluser og lod vandet falde tungt over Næstved Sportsrideklub og banerne torsdag og fredag, hvor rytterne skulle ride. Denne store mængde af vand kan de færreste baner holde til og heller ikke Næstved Sportsrideklubs. Gode råd var dyre for hvad nu, skulle man aflyse hele weekenden? Nej, en løsning måtte findes og så håbe på bedre vejr både lørdag og søndag. Det gjorde desværre, at man var nødt til fra stævneledelsens side at aflyse klasserne det meste af dagen fredag; men heldigvis fik man sat i stand at enkelte klasser kunne afholdes fredag eftermiddag indendørs.  Dette er klubben meget kede af, da alt var klappet og klart til nogle fantastiske dage for både ryttere og ponyer i skønne omgivelser. Alle de frivillige hjælpere og Stald Bent Pedersen gjorde deres ypperste for at få banerne klar og tingene til at køre.  Hvad så med DRF-mesterskabet i spring for hold? Heldigvis tilsmilede vejrguderne Næstved, og man besluttede at for at sikre mesterskabet, så blev det afholdt lørdag. Derfor blev både kvalifikation og finalen redet samme dag, i tilfælde af at vejret skulle blive dårligt søndag.  Heldigvis fandt mange mennesker frem til banen i løbet af lørdagen og kunne heppe på rytterne og deres ponyer. Man fik holdt både baneopvarmning for rytterne til mesterskabet meget tidligt om morgenen, og man kunne afholde en af de andre oprindeligt planlagte klasser om lørdagen.  På baggrund af at mesterskabet blev holdt lørdag, valgt man at flytte lørdagens S-klasse til søndag sammen med de øvrige af søndagens klasser.  Klubben gjorde sit ypperste for at få konkurrencerne i gang, så rytterne kunne gøre det de var kommet for, nemlig at ride, og det lykkedes! Resultat af DRF-mesterskabet for hold : 1. plads Nordsjællands Rideklub, hold 2 Amanda Sondrup Henriques, Josefine Sandgaard Mørup, Amalie Christiane Sophie Rosenkrants, Phillipa W. Linde 2. Plads Capacity Showjumping, hold 3 Laura Baaring Kjærgaard, Anna Victoria Weilsby, Mathilde Christine Toyberg, Helena Skare Viller 3. Plads Capacity Showjumping, hold 2 Emma Groot, Nicolai Høj Rasmussen, Emilie Louise Weilsby, Christina Nielsen 4. Plads Nordsjællands Rideklub, hold 1 Andreas Holm, Sofie Rask Thomsen, Frederikke Lorents Steen, Alexandra Holm 5. Plads Hillerød Sportsrideklub, Gul Celeste Christine Arndal, Cecilie Topp, Freja Sidal Mortensen, Julie Guldmann 6. Plads Furesø Rideklub Ingrid Rose Gasmann, Amalie König, Andrea Nødskov Aguirre, Josefine Folman Bach  Vinderholdet Nordsjællands Rideklub. Foto: CTFoto ved Palle Thilqvist