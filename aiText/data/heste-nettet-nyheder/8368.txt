Edward Gal og Jack Sparrow sejrer igen
2011-12-16T01:06:35
  D. 14 december blev den anden runde af det hollandske hingstechampionat afholdt i Roosendaal. Der afholdes championater for henholdsvis 4-års og 5-års hingste samt en fælles klasse for 6 og 7-års hingste   Vinderen i 4 års klassen blev ikke overraskende Edward Gals meget omtalte sorte komethingst Jack Sparrow e. Johnson/Wolkentanz II. Hingsten vandt i overbevisende stil første runde af championatet og fortsatte i flot stil med også at vinde anden runde, hvor han bl.a. opnåede 9 for trav og 9,5 for galop. Se video af ridtet her. Andenpladsen gik til Lord Leatherdale-sønnen Chippendale. Denne hingst viser en enorm travformåen, der også blev honnoreret med 9,5. Han ejes i øvrigt af Van Olst Stables. Se video fra første afdeling af championatet her.   Vinder af 5 års klassen blev Bon Bravour e. Painted Black/Chronos. Han opnåede bl.a. 8,5 for trav og galop. Se video af ridtet her.   Apache e. UB40/Krack C vandt i overbevisende stil klassen for 6 og 7 årige hingste. Han opnåede bl.a. 9,5 i trav og 9 i samlet indtryk. Se video af ridtet her.        