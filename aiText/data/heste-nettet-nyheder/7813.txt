Hvem er Danmarks bedste dressurhold?
2011-06-18T09:55:11
Kolding Rideklub er traditionen tro denne weekend vært for et stort landsstævne med både spring og dressurklasser. I de smukke omgivelser på Kolding Rideklub er det store landsstævne lige nu i fuld gang. Stævnet startede fredag den 17. juni og slutter søndag den 19. juni - for publikum bliver der masser at se på! I år er der DRF mesterskab for dressurhold, hvor i alt 12 klubber dyster om at blive Danmarks bedste dressurhold. Det er de seks bedste hold der kvalificerer sig til finalen søndag. Derudover er der udtagelse til VM for ungheste i springning på Zangersheide.  Foto: Rikke Handke  Som altid har Kolding Rideklub besøg af nogle af landets bedste dressur og springryttere og på banerne kan man bl.a. se nogle af Blue Hors hingstene som startes af Sune Hansen, Henrik Sibbesen medaljevinder ved VM i Kentucky, Joachim Chr. Thomsen og mange flere. Derudover er der rig mulighed for at shoppe udstyr hos nogle af udstillerne ved stævnet.  Foto: Rikke Handke Du kan se alle resultater, startlister samt praktiske oplysninger på Kolding Rideklubs hjemmeside her. Hestenyheder på Facebook? Find Redaktionens side her.