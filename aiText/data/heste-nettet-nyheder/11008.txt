Old Boys gav konkurrenterne baghjul til DM.
2014-09-24T13:10:23
Det danske mesterskab i Mounted Games for hold løb af stablen i den forgangne weekend. Danmarksmesterskaberne blev afviklet på Jettes Rideskole i helsingør, og ni hold med fem ekvipager på hver, dystede om titlen som årets danmarksmestre. Fem hold gik videre fra de indledende heats og endte i A finalen hvor endnu en omgang lege afgjorde hvilket hold der løb med titlen i år.   Finalen viste sig at blive en rigtig gyser med utrolig tæt løb blandt de to bedst ridende hold især. Holdende Old Boys og Top Gear var fra starten i front og tæt parløb, dog med Old Boys forrest det meste af vejen. Et par større fejl gav dog pludselig plads til Top Gear og inden sidste diciplin var Top Gear i spidsen med to point til Old Boys. Sidste diciplin var Bang a Balloon, hvor hver rytter på holdet skal springe mindst en ballon for at holdet kan gennemføre. Top Gears første rytter fik dog sprunget for mange balloner hvilket gjorde at de ikke kunne gennemføre legen og derfor fik skuffende 0 point i den runde. Dette betød at Old Boys, der lå lige i hælene af dem, kunne smyge sig indenom og hænge nogle velfortjente medaljer om halsen.   Også holdende Små Grå og All Across gjorde en flot indsats og kæmpede med hele vejen. Det sidste finale hold var intet mindre end danmarks U12 landshold, der gennem stærk indsats havde tilkæmpet sig vej gennem de indledende heats. U12 holdet kom ikke op på de voksne, men alene det at kæmpe og ride med i de voksnes A finale må siges at være en stor bedrift. Fremtiden i dansk Mounted Games ser lys ud hvis de unge fortsætter i den stil.   Resultatet blev følgende: Old Boys 48 point, Top Gear 46 point, All Across 42 point, Små Grå 26 point, U12 16 point   Old boys holdet, og dermed de nye danmarksmeste, bestod af: Johan Ramtung på Rado. Stine Omsted på Dakar. Katrine Petersen på Patch. Lea Høybye på Pony og Line Jenvall på Lady.