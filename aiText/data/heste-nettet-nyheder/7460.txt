Dansk 10-tal i Malergrosisten 5.1 Youth-match
2011-02-26T12:51:24
I 5.1 Youth-match så vi topkarakter til danmarksmesteren i femgang, Camilla Jørgensen på Númi frá Þóroddsstöðum i skridten. De høstede et velfortjent 10-tal og muligvis dagens største bifald. Passen gik desværre knap så godt, og Camilla udtalte til Heste-Nettet efterfølgende, at hun ikke var tilfreds, da de plejer at vise en langt bedre pas. De sluttede med karakteren 6,12. Desværre rakte det kun til en fjerdeplads. Sys Pilegaard og Fálki frá Norður-Hvammi, også fra Danmark, var temmelig uheldige. Traven kunne de ikke finde, og alle dommere kvitterede med 0. I galoppen var der også en smule problemer, og passen kom desværre heller ikke helt med. De sluttede nederst med karakteren 3,45. Vinderen af 5.1 Youth-match blev svenske Sandra Jonsson med Ari Från Stora Öllstorp og 6,76.