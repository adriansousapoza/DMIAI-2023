Danmark til VM i 2-spand i Frankrig
2011-08-25T09:06:06
VM i 2-spand løber i øjeblikket af stablen i Frankrig i byen Conty, og Dansk Køreforbund har udtaget fire ekvipager, der nu er godt på plads og klar til start. De fire kuske er Kurt Klindt, Danmarksmesteren, Bjarne Thor Christensen begge fra Dansk Køre Selskab. Peter Christian Jespersen, Slesvigske Køre Selskab, de tre kuske udgør holdet, hvoraf de to bedste i den enkelte disciplin tæller. Som individuel deltager Finn Qvist, Vendsyssel Køre Forening. Chefs d'Equipe er Annemette Jespersen. Alle danske heste er gået fint gennem dyrlægetjekket, dog med lidt problemer for Peter Christian Jespersens ene hest der pga. en fejlindberetning til FEI efter et stævne i Tyskland i første omgang blev afvist, da den ikke så ud til at have bestået godkendelseskravet. Men fejlen er nu rettet, og alle heste er altså gået fint igennem og meldes klar til start. Kurt Klindt er første starter i Dressuren kl.12.05 i dag. Fredag stater Bjarne Thor kl.10.00, Finn Qvist kl.13.25, Peter Chr. Jespersen kl.15.10. Kilde: Dansk Køre Forbund og Jørgen Konge