Hingsteshow Nord for 23 gang i 2013
2013-03-21T10:33:55
Nu er årets store hingstebegivenhed, den eneste hingsteparade i Danmark, i Nordjylland, Region 7 ved at være på plads. Hingstesshow Nord-udvalget har igen i år lavet aftale med SAO, Finstrupgård, Dallvej 5, 9230 Svenstrup om at afholde årets hingsteshow.  Der arbejdes på at kunne præsenteres 25-35 af landets Dansk Varmblodshingste, og som tidligere år vises et bredt udvalg af hingste og Casper Cassøe kommer og speaker imens hingstene bliver vist i hallen. Der vil blive informeret om hingstene, afstamninger og præstationer, ryttere og hingsteholdere. Der er inviteret; - Fløjhingste - Elitehingste - Hingste på højt niveau i sporten - Hingste med særdeles spændende og gennemavlede afstamninger - Unghingste som 14 dage forinden er blevet godkendt til afprøvning i Herning - Ældre hingste som har vist sit værd i avl og sport  Arrangementet løber af stablen fredag d. 22. marts kl. 19.00 og der vil være mulighed for at købe aftensmad til rimelige penge inden arrangementet.  Sidste års succes gentages, det er publikum der stemmer på de hingste, som har været "Best in show" og der er udloddet præmier, som vil blive udtrukket på indgangsbilletten.  Der vil være opdaterede nyheder om Hingsteshow Nord på Region 7´s hjemmeside http://www.region7.dk   Entré 50 kr. og gratis for børn under 12 år. Der vil være gode og gratis parkeringsmuligheder.   Forsidebillede: Casper Cassøe som aktionarius ved Dansk Varmblods hingstekåring i Herning. JP-Photo.dk