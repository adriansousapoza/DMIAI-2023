Spændende 5 års finale i Falsterbo!   Reportage
2014-07-11T19:50:04
Tidligere i dag gik Scandinavian Open finalen i springning for 5 års, hvor Danmark havde to ekvipager repræsenteret. Finalen var en 125 cm stor bane, der var lang og krævende for de 20 startende 5 års. Da de første ekvipager havde været igennem, så det dog ud til, at banen var nemmere end den så ud - men inden klassen var slut, skulle det vise sig, at banen havde været tilpas svær. Klassen første rytter var svenske Victoria Almgren, som red en tur med passer af overblik på den velspringende Elmo efter Quatro Z. Hun red med nul fejl og lige akkurat indenfor tiden, og var dermed kvalificeret til omspringningen. Klassens anden rytter var endnu en svensk rytter men med et dansk islæt. Det var Alexander Zetterman, der også red fejlfrit på den dansk avlede og ejede Holsteins Matina efter Party Dance. Han red også den fejlfri tur lige inden for den fejlfrie ridetid. Den fjerde rytter der var på banen var svenske Sofie Andersson som red La Mourette. Hun kom igennem med en tidsfejl, og kunne derfor lige akkurat se sig selv ude af omspringningen. Men det uanset, så viste Sofie sådan en enorm glæde ved at komme fejlfrit igennem banen på forhindringerne, at selv tilskuerne sad med et smil på læben, da hun var ved at forlade banen. Derefter var det som om, at rytterne forstod, at tiden var noget, man skulle tænke på under gennemridning af banen. De to følgende ryttere red begge nul - det var svenske Marcus Westergren på Calmere efter Callahan VDL samt finske Sebastian Numminen på Que Adore efter Corland, som var den nok mest velspringende hest i dagens klasse. Så kom den første danske ekvipage på banen. Det var Anica Kristoffersen, der red den rigtig dejlige og velspringende Play Girl efter Party Dance. Hun startede ridtet på banen med god ro og overblik, men på spring nr. 5, som var en lodret med plastikvand under, kiggede Play Girl lige rigeligt på den. Det lykkedes Anica at overvinde den fejlfrit, men derefter begyndte Play Girl at trække godt i tøjlerne. Det blev desværre for meget på den aller sidste forhindring, spring nr. 11 som lå efter et langt stræk fra spring nr. 10, hvor Play Girl fik trukket dem i bund. Næste ekvipage var endnu en dansker - denne gang Kirstin Skjoldshøj på Pegasus, det trejde afkom efter Party Dance i klassen. Hun fik redet en runde med god ro og overblik, og sluttede runden med 0 fejl og var dermed videre i omspringningen. Den sidste fejlfrie rytter i klassen blev start nr. 11, den kun 18 årige Emma Falk på Evolution efter Mkdals Livanos. Hun var uheldig efter det første spring, hvor hesten bukkede og deraf snublede en gang, men det lykkedes hende at holde hovedet koldt og komme fejlfrit igennem banen.Omspringning Omspringningen startede med Victoria Almgren, som valgte at ride en sikker og ikke for hurtig tur på Elmo. Det resulterede i 0 fejl i tiden 45,98. Dernæst kom Alexander Zetterman på banen. Man var ikke tvivl om, at i det øjeblik han satte Holsteins Matina i galop, at han ville forsøge at vinde. Han red af sted fra start af i et højt tempo, men i en enkel vending lykkedes det ham ikke at holde Matina i balance, og der røg desværre en bom. Han sluttede omspringningen med den ene bom i tiden 42,17. Næste rytter var Marcus Westergren på Calmere. Heller ikke her var man i tvivl om, at han ville forsøge at vinde. Han holdt det høje tempo fra start til slut, og på det lange stræk mellem spring 6b og 7, tog han aldrig tilbage i den. Han fik fortsat holdt den i balance rundt til den sidste forhindring, og da han kom i mål i tiden 41,80, så det umuligt ud for andre at slå hans tid. Sebastian Numminen på Que Adore red lige efter Marcus, og han valgte at holde sig en god tur i en god rytme, men uden at satse nogen steder. Han kom fejlfrit i mål i tiden 46,31. Så kom den eneste dansker i omspringningen Kirstin Skjoldshøj på Pegasus. Hun red en fin tur uden at satse nogen steder, men der indløb sig desværre to bomme, og hun kom i mål med 8 fejl i tiden 49,39. Sidste rytter i omspringningen var den unge Emma Falk på Evolution. Hun red en sikker tur rundt uden at oversatse men holdt et godt tempo, og sluttede fejlfrit i tiden 45,11. Vinderen blev Marcus Westergren på Camlere, og blev indehaver af intet mindre end 85.000 svenske kroner. Nummer to blev Emma Falk på Evolution og også til hende var der en stor dotering - intet mindre end 50.000 svenske kroner modtog hun. Nummer tre blev Victoria Almgren på Elmo og hun modtog 35.000 svenske kroner. Nummer fire blev Sebastian Numminen og han modtog 23.000 svenske kroner. Alexander Zetterman endte som nr. 5 og han modtog 16.000, som han kan tage med sig hjem. Kirstin Skjoldshøj kunne også tage en fin dotering med sig hjem, da hun modtog i alt 12.000 svenske kroner. I finaleklassen var to hingste repræsenterede med mere end et afkom. Det var danske Party Dance med 3 afkom og hingsten Callahan VDL med 2 afkom.  Arkivfoto: JP-foto.dk   