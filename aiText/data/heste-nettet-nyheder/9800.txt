Hasse igang som testrytter
2013-03-08T11:54:48
    Da Minna Telde, der skulle have fungeret som testrytter i Herning, få dage før Herning måtte lægge sig syg med influenza, trådte hendes lærermester Hasse Hoffmann beredvilligt til     Før Hasse satte sig på den første hest i dagens heat, startede han med at gøre det klart for publikum hvad han lægger vægt på, når han skal testride hestene.   " Igår blev hestene testet i en konkurrence holdning og form, idag skal være "another day at the office" for hestene, der skal testes som var det daglig træning.Temperamentet spiller en stor rolle i min bedømmelse, hvordan jeg oplever hesten - og hvordan den er redet. Karakterne afspejler om hesten er uddannet på et passende niveau svarende til dens alder og jeg tester om den har fået en korrekt uddannelse. Man siger at "heste sladrer ikke" men det passer ikke, heste sladrer faktisk. Man kan aflæse meget på hestens form og udstråling"   Første hest på banen var Dancer Khan e. Dancier til daglig redet af Sanne Henningsen. Hesten viste sig særdeles ridelig og veluddannet og svarede positivt på al korrektion uden modstand. Han besidder 3 gode og elastiske gangarter. Hasse gav denne hest 9 i ridelighed med kommentaren "ualmindelig velredet hest" og 9 i kapacitet og knyttede hertil kommentaren at "han ikke umiddelbart så nogen begrænsninger i denne hest"     Svalegårdens Hottie e. Hotline redet af Maria Anita Andersen, der tog føringen efter programridningen var også en særdeles positiv oplevelse for testrytteren. Hoppen arbejder med stor kapacitet i absolut korrekt holdning i selvbæring uden at være presset. Hasses udbrød da også da hoppen slog i galop "Woho.. what a canter!" Han savnde lidt sug på tøjlen i skridt ellers ville 10-tallet ifølge Hasse være kommet på tale. Hoppen blev tildelt 9 i både ridelighed og kapacitet og er derved stadig i front efter 1. heat.   Dagens topscorer blev noget overraskende Svalegårds De Luxe e. De Noir. Hesten er stort gående, men med en langsom afvikling af traven hvor bagbenene ikke vinkler korrekt indunder hesten. Svalegårds De Luxe blev tildelt hele 9,5 i både ridelighed og kapacitet     I morgen bliver unghestechampionatet afgjort efter afviklingen af heat 2