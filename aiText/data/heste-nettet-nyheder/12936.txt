Sejr til Allan Grøn i Prix St. George
2017-03-09T16:15:14
Det blev til en sejr til Allan Uglesø Grøn og den 12-årige avlshingst Blue Hors Zatchmo, i dagens tre-stjernede Prix St. George klasse torsdag ved Herning Horse Show, i et velridende og tæt felt af ekvipager   Dansk/nordisk felt Dagens PROSHOP Prix St. George CDI3* ved Herning Horse Show, blev skudt i gang lige over middag torsdag den 9. marts i Hal M. Klassen bød på i alt 14 starter, heraf primært danske ekvipager, med enkelte nordiske indslag og en enkelt portugisisk deltager i form af Frederico Mexia De Almeida, der jo har sin faste tilknytning til Danmark.   Det blev til udelukkende danske placeringer på nær et enkelt norsk indslag i en klasse der var præget af et generelt ensartet højt niveau, og relativt tætte scores i toppen af klassen.   Sejr til Allan Uglesø Grøn Sejren gik til Allan Uglesø Grøn på den 8-årige Blue Hors Zatchmo, (e. Blue Hors Zack / Donnerhall) fra Blue Hors, for et flydende og velgennemført ridt. Dommerne belønnede ridtet til 72,605 % hvilket tidligt lagde equipagen i spidsen for konkurrencen, og afventede Carina Nevermann ridt som umiddelbart var den rytter der havde de største chancer for at hente Allan Grøn. Det lykkedes næsten, men alligevel ikke helt for Carina.   og sejren i klassen og ekvipagen indkasserede hermed de 390 euro svarende til knapt 3.000 kroner i præmiepenge.   Carina Neverman og Bettina Jæger 2'er og 3'er Carina Neverman Torup indtog med et pænt ridt til 72,237 % på Grevens Sa VA (e. Blue Hors Soprano / Blue Hors Romancier). Det rakte til en andenplads, med en enkelt dommer, der havde parret som vinder Den brune hoppe har efterhånden rundet de 12 år.   Bettina Jæger blev tre'er på Quarton, der er en 8-årig svensk varmblods vallak (e.Quarterback / Don Schufro). Ekvipagen red til 71,842 %.   Det enlige - ikke danske indslag, der kom med i placeringerne og præmiepengene, var norske Helena Liholt Gulli, der med oldenburg hingsten Picez (e. Cortez / Pik Trump) sikrede sig klassens fjerdeplads og næstsidste placering.   Placering til Daniel Backmann Sidste placering blev danske Daniel Bachmann Andersen på den blot 7-årige hingst, Blue Hors Veneziano. Ekvipagen opnåede en dommerscore på 69,211   Ingen af de to svenske ryttere opnåede hermed placeringer, ligesom Frederico Maxia De Almeida, måtte tage til takke med en næstsidste plads.   Se klassens samlede resultater her      Allan Uglesø Grøn på Blue Hors Zatchmo ( Arkivfoto: JP Foto)