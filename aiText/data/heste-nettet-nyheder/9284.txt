Championat i Bogø Rideklub
2012-08-13T23:49:14
  I weekenden afholdte Bogø Rideklub på Fyn championater i dressur     4 års klassen blev domineret af Blue Hors ekvipager, der tog sig af de 3 første placeringer. Klassen blev vundet af den virkeligt tiltalende vallak Loriot e. Londontime, flot fremvist af Thomas Lassen. Loriot står flot fortil og viser høj kvalitet i alle tre gangarter. De opnåede samlet 8,84 Loriot og Thomas Lassen       Allan Grøn tog andenpladsen på den meget smukke sorte Zack-søn Zick Flower (mf. Romanov). Igen en hest med format, kvalitet i alle gangarter og stor ridelighed. De opnåede samlet 8,66      Zick Flower og Allan Grøn     Trejdepladsen gik til den top charmerende og stærkt benyttede avlshingst Blue Hors Don Olymbrio (e. Jazz/Ferro) redet af Allan Grøn. Hingsten viser stor kapacitet, men blev momentvis lidt dyb fortil og spændt i skridt, hvilket kostede i det samlede regnskab. Don Olymbrio besidder til gengæld en helt super balanceret galop med stor rummelighed og op-ad-bakke tendens, der i denne skribents bog ligger tættere på 10-tallet end de 8,8 der blev tildelt hingsten.   Don Olymbrio og Allan Grøn     I alt 12 4 års heste blev kvalificeret til mellemrunden. Se det samlede resultat her     5 års klassen blev vundet af Henry (e. Hotline/Master) redet af Pernille Bennesgaard Hørmann. Vallakken er opdrættet af H.K.H. Prinsesse Benedicte og lavet på en helsøster til Mastermind. Henry viste 3 smidige og funktionelle gangarter med god bagbensaktion. Han savner endnu lidt stabilitet fortil og der var et par små ups'ere undervejs, men den gode grundkvalitet i hesten sikrede ham fortjent sejren med samlet 8,4   Henry og Pernille Bennesgaard Hørmann     På andenpladsen kom Ansgårds Applaus (e. Sandro Classic/Hertug) redet af Jim Rasmussen med samlet 8,2. Kun to heste kvalificerede sig videre til mellemrunden i holdet af 5 års.   Se samlet resultat for 5 års her     6 års klassen blev vundet af Sune Laust Hansen på Carso'ni (e. Carson Ask). En smuk og velfungerende vallak med 3 funktionelle gangarter og godt udviklingspotentiale. De opnåede samlet 8,24   Sune Hansen og Carso'ni     Hans Jørgen Hoeck og den smukke Don Schufro-søn Schubert Guldbjerg placerede sig som nummer 2 med 7,84. Mette Fabricius kvalificerede også velredne Ricardo Stensvang (e. Solos Landtinus) til mellemrunden med samlet 7,6      Mette Fabricius og Ricardo Stensvang  Se samlet resultat for 6 års championatet her      