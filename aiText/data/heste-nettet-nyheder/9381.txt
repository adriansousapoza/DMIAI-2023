Dansk Quarter Horse Futurity
2012-09-08T21:58:15
Det danske Futurity er netop afviklet ved Quarter Horse DM i Ikast i denne weekend. Futurityet er en afkomstfremstilling for heste op til fire år. For at være startberettiget skal hestens far være tilmeldt DKQHA Stallions Servise i det år hvor hoppen bedækkes. Der er både Halter og rideklasser for disse ungheste, og i år var rigtig mange af dem meldt til start.   Futurity klasserne har ofte større pengepræmier, og det er kun en af grundende til, at det er godt at en hest er berettiget til start i Futurity klasser. Om en hest er startberettiget i Futurityet er en prioritet der ofte skelnes til ved køb af showhest. Der afholdes Futurity indenfor de fleste dicipliner, og Futurityet er et godt sted at kigge hvis man leder efter en avlshingst til sin hoppe. Futurity klasserne er nemlig et udemærket kig på hvilke egenskaber hvilke hingste giver videre til deres afkom Alle Futurity klasser er interessante, men specielt DKQHA Futurity Western Pleasure gav i år et smil på læben og begejstring blandt publikum. Femten ekvipager var til start, hvilket må være den største pleasureklasse der længe er set i Danmark. Dette gav lidt let tumult da hestene næsten gik mule ved hale hele vejen rundt, og eftersom ungheste ofte har lidt mere fart på i galoppen blev det næsten til Pleasure-Race i galop momenterne.   Resultaterne af klasserne kan ses på DKQHA.dk indenfor et par dage. Efter afviklingen af Futurityet står det klart at det er et usædvanligt stærkt felt der er avlet i de foregående år. Dette er naturligvis positivt for Quarter avlen, der ellers har været lidt mindre siden finanskrisen indtraf.  Som noget nyt i år tildeles avlshingstene, tilknyttet Stallion Service Programmet, en DKQHA SSP Futurity Status. Jette Ceglarek, ejer af Tuse Creek Ranch, er Program Manager for dette nye Stallion Service Program.    Følgende hingste har opnået medaljer:   Bronze Sire, 3 år som SSP hingst; - A Certain Image, 9 årig hingst efter Barpassers Image, avlet på PAWS up Ranch i Oklahoma. Købt af Stine Lyborg og importeret til Danmark i 2009. - Dunits Swing N Jazz, 9 årig reining hingst efter Hollywood Dun It, tidligere showet og redet af Ditte Poulsen. Silver Sire, 5 år som SSP hingst;-Boons Prediction, 18 årig hingst efter Winnin Prediction. Avlet i USA, redet og showet i Tyskland i en periode inden han i 2003 kom til LK Horses i Danmark.-Joe Dun Didit, 18 årig hingst efter Hollywood dun it, importeret fra Tyskland til Danmark af Dan Olsen og Annette Skou.Nite Chip, 12 årig hingst efter Zips Chocolate Chip. Ejet af Langstruphave Quarterhorses.-Play Upon A Star, 11 årig hingst efter Playgun, importeret fra Texas i 2007 af ejeren Brian Kronborg.-Ruf Lil Nimble, 12 årig hingst efter Lil Ruf Peppy. Han ejes af Jonna McCabe, og har i 2006 været på det danske reining landshold. Gold Sire, 10 år som SSP Hingst.- Mega Pine, 16 årig hingst efter Bea Nifty Pine. Ejet af Tuse Creek Ranch, i Danmark har Mega Pine været showet af Ditte Poulsen, ekvipagen har været på det danske reining landshold. Indtil videre er der 64 afkom efter ham.