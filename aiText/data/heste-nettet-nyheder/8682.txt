Zonik fløjhingst i 4-års holdet
2012-03-11T14:40:39
Det blev den danskavlede hingst Zonik fra Helgstrand Dressage, der løb med fløjpladsen i holdet af 4-års dressurbetonede hingste. Hingsten er i tre generationer et Blue Hors produkt, idet han er efter den, til dette års kåring, altdominerende faderhingst Blue Hors Zack og endvidere har Blue Hors Romanov som morfar og Blue Hors Don Schufro som oldefar. Hingsten var et oplagt valg til fløjpladsen med sin flotte højstillede type og særdeles gode gangarter og med en trav helt i særklasse. Han er opdrættet af Linette Jæger, Avlum, der således også modtog Aage Ravns Vandrepokal, der uddeles til avleren af årets bedste danskavlede 4-årige dressurhingst. Hertil blev Zonik også tildelt opdrætter medalje i sølv. Det skal her også nævnes at Linette Jæger også står som avler af den igår godkendte og stærkt omtalte, yderst velgående 3-årige hingst Sezuan e. Blue Hors Romanov/Blue Hors Don Schufro. Denne hingst er netop blevet solgt til den svenske OL-rytter Patrik Kittel's sponsor. En flot avlerpræstation.   Yderligere blev 4 hingste færdigkårede:   110 Tailormade Attention e. Abanos/Bøgelys Camaro Ejer: Tailormade Horses APS,Nykøbing M Opdrætter: Lone Christiansen, Ribe Tildelt opdrætter medalje i SØLV  112 Freezbee-Pari e. Firenze/Akinos Ejer: Priess Horses A/S, Nykøbing M Opdrætter:Ruth & Jørgen Søgård, Thy Tildelt opdrættermedalje i SØLV     114 Blue Hors Don Olymbrio e. Jazz/Ferro Ejer: Blue Hors Aps, Randbøl Opdrætter: J. Lamers, Holland   111 Era Dancing Hit e. Uno Don Diego/Sandro Hit Ejer: Stutteri Højagergaard, Langå Opdrætter: Stutteri ERA, Hobro Tildelt opdrættermedalje i GULD - Se omtale her   Se video af Zonik her