Militaryikonet Johan Iversen er gået bort
2017-07-17T23:45:48
Da DM for seniors i military gik i gang i fredags, var det ikke uden sorg i hjertet hos flere militaryryttere. En af de aller største ikoner indenfor den danske militarysport gik desværre bort, efter at Johan Iversen sov ind på hospitalet efter en hjerneblødning. På facebook gik mange militaryryttere til tasterne, og ærede Johan Iversens minde.  Johan Iversen har igennem mange år deltaget i et utal af stævner, herunder VM i 1990. Flere gange lykkedes det ham også at blive dansk mester - det gjorde han i 1982, 1985 samt for præcist 10 år siden, tilbage i 2007. Her var han hele 69 år gammel og vandt på sin hest Ocean, som han selv havde avlet. Alderen var aldrig en hindring for Johan Iversen - selvom han var fyldt 79 år, red han stadig stævner. Det sidste stævne han red var på Søborggaard i Gilleleje i midten af maj måned.  Johan vil blive savnet. Æret være hans minde. 