Danske ryttere i finalen til UVM i Zangersheide!
2016-09-16T21:43:58
 I Zangersheide lykkedes det flere af de danske ryttere at ride sig ind i finalen i dag! For 5 års heste. I går var der 4 danskere som kom fejlfrit igennem banen, og en fejlfri runde i dag var et must for at få en plads i finalen. Søren Møller Nielsen fik indfriet alle forhåbninger og placerede sig sikkert til en tur i finalen efter at ride fejlfrit på både Fendi Ask e. Favorit Ask/Carthago samt på Chasseur Ask Z e. Casall/Carthago. Thomas Jensen fulgte i hælene på Søren med en fejlfri tur på Diarada S e. Diarado/Cassini I og efter de to fejlfrie ture i går og i dag. Rikke Haastrup red i dag fejlfrit på Balouca Z e. Baloubet du Rouet/Parco, men efter en bom i går lykkedes det ikke for Rikke at kvalificere sig til finalen på søndag. Til gengæld blev det desværre til en bom på First Choice HT e. Favorit Ask/Contendro I, efter de i går havde redet en sikker fejlfri tur. Kim Kristensen var på Sir Stakkato e. Stakkato/Calypso II lige ved og næsten ved at ride fejlfrit i dagens klasse, men det blev desværre til en enkel tidsfejl. For Shannon Meinert Ketterle blev det på Can't Catch Me DB Z e. Candillo/Nimmerdor i dag til 13 fejl og Thomas Jensen valgte at trække sig fra dagens klasse på No Doubt KDW Z e. Calido I/Romino. Desværre blev det ikke til nogen danskere i 6 års finalen i år på trods af fejlfrie runder. I finalen for både 6 og 7 års kræves det at man ligger blandt de 40 bedste efter de to kvalifikationsklasser. Det lykkedes for Søren Møller Nielsen på Hiphop Ask e. Ci Ci Cenjor Ask/Charmeur at ride fejlfrit i begge kvalfikationer, men det var desværre ikke nok. Søren red hurtigt nok til at slutte på en 17. plads i dagens kvalifikation, men sammenlignet med gårsdagens kvalifikation var det ikke nok til en top 40 placering. Rikke Rothe Nielsen på Syvhøjegaards Hurrycane Dice e. Diamant de Revel/Churchill var næstbedste dansker i dag, efter at hun red med 4 fejl i dagens kvalifikation. Lea Nissen fik med Kanto Quality e. Chacco-Blue/Contender 6 fejl i dagens runde og lige efter med 7 fejl kom Stine Cassøe på Carrera Love e. Clintord/Pershing. Christoffer Lindenberg fik på Concorde 66 e. Cornet Obolensky/Cassini I 13 fejl og desværre udgik både Thomas Jensen på Medina e. Bonaparte Z/Isotoop samt Kirstin Skjoldshøj med Hecas Catana e. Catoki/Landor S. I 7 års klassen lykkedes det heller ikke at få en dansker med i finalen. Kathrine Nielsen forsøgte bravt med Pontiac Noergaard e. Heartbeat/Come Back II efter en fejlfri tur igen i dag i en tid der rakte til en 20. plads. Desværre blev det til en samlet placering lige uden for top 40, og derfor kommer vi ikke til at se Kathrine på banen på søndag. Søren Pedersen fik på Tailormade Stina e. Stakkato/Goodman 4 fejl i dagens klasse. Det samme gjorde sig gældende for Albert K e. Heartbeat/Quidam de Revel med Kim Kristensen i sadlen og lige efter med 5 fejl kom Christoffer Lindenberg med Jeudi d'Ysenbeeck e. Andiamo/Quidam de Revel. Lars Kragh Iversen fik med Hiteck e. Heartbeat/Cajus 8 fejl og Georgia Timmermann fik 17 fejl på Lillebebegaards Amaflair e. Amarone/First Flair R. Det er muligt at se resultatlisterne for alle klasserne HER.