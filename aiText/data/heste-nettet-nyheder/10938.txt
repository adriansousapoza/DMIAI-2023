Johannes Ågård Sørensen er død
2014-08-28T16:09:31
Johannes Ågård Sørensen, også kaldet Johs, afgik ved døden den 17. august i sit hjem efter lang tids sygdom. Han døde med sin familie ved sin side - og sin elskede hund, Bjarke.   Johannes var i sit over 40-årige virke som berider en stor inspiration for mange ryttere og en ivrig debattør på diverse hjemmesider, hvor han kom med råd og vejledning til ryttere, der havde spørgsmål om stort og småt.   Han var forfatter til en række bøger om træning, og var aldrig bange for at sige sin mening i en debat, der handlede om hestene, som stod ham så nært, ligesom han havde en klar holdning om træningsformer, måder at undervise på og kommunikere på.   Ryttere i mere end én generation har fået gavn af den viden, Johannes besad.   Johannes var om nogen en ener.