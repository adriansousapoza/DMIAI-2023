Hestene fra War Horse
2012-01-28T16:41:34
At lave en film som War Horse kræver mange ting, man som biografgænger ikke ser. Her er et kort indblik i, hvordan man tog sig af hestene i filmen.   Præproduktionsperioden gjorde det kun muligt at træne med hestene til filmen War Horse i tre måneder, før den egentlige produktionsperiode gik i gang. Cheftræneren var Bobby Lovgren, men andre trænere assisterede også, blandt andre Bill Lawrence og Zelie Bullen.   Under filmen blev der brugt 14 forskellige heste til at spille hovedrollehesten Joey, otte af dem portrætterede ham som en voksen hest, fire som unghest og to som føl. Fire andre heste spillede den anden store rolle, Topthorn. I bare en enkelt scene blev der brugt hele 280 heste.   En beslagsmed var ansat til at være på settet under filmingen. Hans opgave var at påsætte sko, der blev trukket af i mudderet, og hestene, der havde hovedrollerne, havde et specielt team, der tog sig af deres sminkning. De farvede hestenes pels og påmalede aftegn for at få dem til at se ens ud. Manden bag "hår og make-up" på hestene var Ali Bannister, der også stod for at tegne skitser af hestene, der var med i filmen.   At arbejde med så stort et antal heste, var en helt ny oplevelse for Steven Spielberg, der har udtalt: "hestene var en stor oplevelse for mig, fordi flere medlemmer af min familie rider. Jeg var virkelig overrasket over, hvor udtryksfulde heste er, og i hvor stor en grad de kan vise, hvad de føler."   Repræsentanter for den amerikanske Humane Society var på settet for til enhver tid at sikre sundhed og sikkerhed for alle involverede dyr, og foreningen gav filmen en enestående anmeldelse for den omhu, der blev udvist for alle dyrene under optagelserne. Under optagelserne til dele af scenerne, hvor Joey er fanget i pigtråd blev brugt en mekanisk hest. Pigtråden var desuden lavet af gummi.   Oversat fra Wikipedia  