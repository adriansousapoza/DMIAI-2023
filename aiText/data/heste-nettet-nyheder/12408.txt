OL-hest var næsten solgt på auktion
2016-09-21T23:40:06
I dag sluttede den længe ventede auktion for hestene eget af SFN Springpaarden Fonds Nederland, som er en fond der består af en række investorer. Nu var det tid for investorerne at et resultat af deres investeringer.  Men auktionen gik ikke helt som det var forventet.  Den mest interessante hest var uden tvivl Zentih SFN, som med Jeroen Dubbeldam i sadlen er regerende europa- og verdensmester samt at de også var blandt de afgørende 6 ekvipager, som nåede til omspringningen til OL i år.  Startbuddet på Zenith var 500.000 euro, og efter 5 bud endte den på 850.000 euro. Spørgsmålet herefter var, hvem den nye heldige køber var. Men efterfølgende har ledelsen i fonden udmeldt, at de ikke har accepteret buddet og tilbagekøbt hesten, da buddet ikke er i overensstemmelse med den faktiske værdi af Zenith. Eksperter havde allerede på forhånd fastslået den forventede værdi af hesten, som buddet ikke var i nærheden af. Nu vil ledelsen bag i stedet fokusere på et privat salg af Zenith, så investorerne af den vej kan få et resultat af deres investeringer.  Ud over Zenith SFN var der 5 andre heste på auktionen.  Chuck Blue SFN var den eneste hest, som ikke modtog nogen bud på auktionen og er derfor på nuværende tidspunkt ikke solgt.  Til gengæld blev Aquila SFN solgt til en fransk toprytter for 750.000 euro, Ferrari SFN blev solgt til en kendt stald i Belgien for 165.000 euro samt Djumpsina SFN er kommet til Jos Lansink og blev solgt for 90.000 euro.  Den sidste Eloma Blue SFN blev solgt til SFN II, som er den nye fond med samme formål som SFN. Prisen her lød på 70.000.  Det er muligt at se hestene og deres bud HER.  Kilde: pressemeddelse fra SFN Springpaarden Fonds Nederland