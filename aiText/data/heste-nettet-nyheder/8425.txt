Wilfried Bechtolsheimers Giorgione S er gået bort
2012-01-04T19:15:01
Dr. Wilfried Bechtolsheimers pensionerede Grand Prix-hest Giorgione S døde i sidste uge i en alder af 30 år. Hannoveranerhingsten døde efter en kolikoperation.  Giorgione S blev født i 1981 og avlet af Ernst Ivermeyer. Hingsten var kåret i Oldenburger Forbundet og efter Grundstein I/Perser xx/Fronvogt.  Dr. Bechtolsheimer opdagede den 8-årige hingst i Tyskland og købte Giorgione til sig selv som konkurrencehest.   I 1991 var den 25-årige Carl Hester ansat som rytter hos Bechtolsheimer og fik lov at ride den 10-årige Giorgione, der bragte ham sikkert ind i hans Grand Prix-karriere. Carl Hester og Giorgione blev en succes og vandt det Britiske Mesterskab i både 1991 og 1992. I 1992 var ekvipagen endvidere en del af det britiske landshold ved OL.  Da Carl Hester forlod familien Bechtolsheimer i 1994, overtog Dr. Bechtolsheimer selv Giorgione igen og parret deltog ved EM 1995 i Mondorf-Les-Bains.  Giorgione blev pensioneret som 20-årig og nød de sidste 10 år i god form og helbred på familiens græsmarker.   Kilde: Eurodressage