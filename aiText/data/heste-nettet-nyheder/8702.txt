Video om vaccineregler fra DRF
2012-03-14T16:14:41
D. 1/1 2013 træder de nye vaccineregler i kraft. Reglerne gælder for heste der skal starte stævner under Dansk Ride Forbund, og lyder som følger:   Heste, der er basis-vaccineret efter 1. januar 2005 Heste, der er basis-vaccineret efter 1. januar 2005, skal være vaccineret efter følgende strategi: · Basis-vaccination: to vaccinationer med 21-92 dages mellemrum · Booster-vaccination: én vaccination min. 5 måneder og højst 6 måneder og 21 dage efter den anden basis-vaccination   Herefter skal hesten vaccineres årligt (senest på årsdagen efter sidste vaccination). Der skal gå mindst 7 dage fra en hest er vaccineret, og til den ankommer til stævne.   Heste, der er basis-vaccineret før 1. januar 2005 Heste, der er basis-vaccineret før 1. januar 2005, hvor de årlige re-vaccinationer er regelret fulgt, skal ikke have ny basis-vaccination, men må fortsat starte på baggrund af to basis-vaccinationer med 21-92 dages mellemrum.   Internationale regler De nye regler er enslydende med FEI's regler, og gælder således allerede for heste der starter internationale stævner. Heste der starter internationale stævner, skal desuden være vaccineret indenfor 6 måneder og 21 dage (halvårligt) før stævnestart.   Informationsvideo fra DRF Dansk Ride Forbund har produceret en video, der klarlægger de nye regler og baggrunden for ændringerne. Se den her   