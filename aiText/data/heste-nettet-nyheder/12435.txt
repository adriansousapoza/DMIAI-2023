Blev en hest mishandlet til døde på stævneplads?
2016-10-13T03:30:13
Blev en hest mishandlet til døde ved et internationalt stævne i Frankrig i mandags? Eller hvad skete der egentligt? Her er de oplysninger, der indtil videre findes i sagen samlet på et sted. Men den endelige afslutning på sagen har endnu ikke fundet sted, da processen med at finde ud af hvad der faktisk skete stadig er i gang. I tirsdags kom det frem på den internationale scene, at en hest angiveligt skulle være død efter mishandling på fridagen dagen før ved det CSI2* GPA Jump Festival i Cagnes-Sur-Mer i Frankrig. Selvom omstændighederne endnu ikke er afklaret, så kom historien frem som værende meget voldsom. Hurtigt fik ejeren og rytteren også udtalt sig, og deres syn på historien er noget anderledes end den angivne fra vidner. Der er tale om den irske rytter Kevin Thornton og den 10-årige hest Flogas Sunset Cruise, som efter de første kendte oplysninger skulle have mishandlet hesten til døde. Det er fakta at hesten døde på stævnepladsen, men det er starter med at få sagen til at rulle, er da de franske arrangører søgte efter vidner. De skrev således, oversat til dansk (se her for orginalen): "Mandag, 10. oktober 2016 17.30 ved Hippodrome de la Côte d'Azur i Cagnes-Sur-Mer. Jeg, undertegnede ?. Bekræfter at have set Kevin Thornton ride på galopsporet sammen med en anden person til fods der holdt en dressurpisk. Disse to personer slog på hesten til den gik i galop uden at de stoppede. Under denne begrænsning endte hesten med at kollapse og dø på banen." På arrangørernes facebookside blev der efterfølgende udsendt en erklæring, der lød således: "Efter dagens ulykke på galopsporet, vil vi som arrangører tage alle nødvendige midler i brug for at få klarhed over omstændighederne i denne tragedie og straffe dem der er ansvarlige. Dyrenes velfærd er vores prioritering, og vi er engagerede i at sørge for, at det bliver respekteret!" Yderligere blev det gjort klart, at rytteren var udelukket fra resten af stævnet. Da der er tale om en irsk rytter, var det irske rideforbund også hurtigt ude med at komme med en pressemeddelse: (vi er, red) "ekstremt bekymrede over de beretninger om de påståede omstændigheder som har ført til døden af en hest redet af den schweizisk-boende irske rytter Kevin Thornton, ved et internationalt stævne i Cagnes-Sur-Mer i Frankring mandag d. 10. oktober 2016." "Mens stævnet i Cagnes-Sur-Mer er under reglerne for det internationale rideforbund, så gælder det at alle ryttere som har en rytterlicens fra det irske rideforbund også falder ind under det irske rideforbunds regler og deres adfærdskodeks. Følgelig vil det ikke være passende for det irske rideforbund at kommentere yderligere på det specifikke i sagen på dette tidspunkt, da episoden fortsat vil være under redegørelse under FEI og/eller det irske rideforbunds regler. Hestens velfærd er en kerneværdi for det irske rideforbund. Hesten er en stiltiende partner i vores sport, og alle der er involverede har en forpligtigelse til at sikre at hestens velfærd som en del af vores sport aldrig bliver kompromitteret." Det irske rideforbund har været i kontakt med deres kollegaer i det franske rideforbund samt med Kevin Thornton, for at samle information på hvad der er sket og den proces er fortsat i gang. Kort efter udtalelserne foroven, kom Kevin Thornton selv på banen efter at have udtalt sig til The Irish Field sammen med ejeren af hesten. Kevin afviser alle anklager mod ham og giver sin version på hvad der skete i Cagnes-Sur-Mer i mandags, da en hest døde i hans varetægt. Kevin udtaler: "Jeg har været omkring heste i hele mit liv. Der er ingen mulighed for, at jeg nogensinde kunne piske en hest til døde. Jeg gjorde det ikke og kunne aldrig finde på det. Jeg er ikke den slags person. Jeg red heller ikke denne hest i 3 timer, som det bliver skrevet på de sociale medier. Jeg har andre skimler, og det virker til at folk bliver forvirrede fordi jeg red dem tidligere." Kevin havde fået den 10-årige hest i ridning for ca. 5 måneder siden af mr. Vinnie Duffy. Vinnie Duffy udtaler: "Jeg er knust over tabet af hesten og jeg er knust på Kevins vegne over at han bliver hængt ud på den måde. Der er mange unøjagtigheder og fejl som bliver taget som værende fakta. Der er fuldstændig forfærdeligt. Kevin har tre skimler. Jeg føler så meget for ham, det er forfærdeligt hvad der bliver sagt. Den sidste ting i verdenen jeg kan tolerere er nogen som helst slags for mishandling af heste. Hestene er vores liv og vores forretning her, og jeg kan godt lide at tænke, at vi gør det rimeligt godt." "Jeg var ikke ved stævnet selv. Jeg var 500 km væk for at kigge på heste. Jeg er ked af tabet af hesten, han var talentfuld og jeg brugte en del penge på ham. ? Jeg er i total chok og meget ked af at se Kevin under sådan et angreb. Kevin er en god dreng." "Jeg valgte at bruge ham til at ride hesten, fordi jeg prøvede at hjælpe ham til at komme ind i en svær forretningsverden. Han er en ung irer som lever i et fremmed land og prøver på at få det til at fungere. Jeg prøvede at hjælpe ham. Og indtil da, havde han en god weekend ved stævnet med rigtig gode resultater." "Jeg kunne aldrig acceptere nogen som helst mishandling af en hest. ? Jeg håber at få nogle obduktionsresultater på hesten og finde ud af hvad der faktisk er sket med ham. Indtil alle fakta er kendt, bør folk ikke springe til konklusioner. Der er meget misinformation som løber rundt, og jeg synes det er forfærdeligt." Sluttede Mr. Duffy. Kevin fortæller at han bragte 6 heste med sig til den franske stævneplads. De klarede alle rejsen godt og var i god form da de kom frem. "Jeg fik Flogas for ca. 5 måneder siden. Vinnie fortalte mig at han godt kunne modsætte sig og vi prøvede at få ham i gang. Jeg brugte en forfærdelig masse tid med hesten og lagde en masse arbejde i ham." "Jeg havde 3 skimler heste med til stævnet. Folk siger at jeg red hesten i 3 timer. Det gjorde jeg ikke. Jeg red de andre skimler og sad kun på Flogas i mellem 15 og 20 minutter i alt indtil det skete." "Han gik godt til stævnet. Han sprang fejlfrit den første dag. ? Jeg havde en snak med Vinnie og han sagde at han skulle ud og galoppere, komme fremad. Jeg galopperede de to andre skimler og de var glade for at være ude." "Jeg tog Flogas ud til det store galopspor, hvor der var en afdeling åben for rytterne. Han var på et normal bid og han pustede sig op ved indgangen. Jeg slog ham en eller to gange for at få ham frem. Det er første gang han nogensinde har været slået. Han farede afsted på galopsportet. Jeg prøvede at holde ham tilbage og holde roen. Jeg jagtede lidt på ham indtil han bremsede, hvor jeg gav ham tøjlerne, vendte ham og red tilbage til porten hvor var der en ven, som ventede på mig med en dressurpisk. Normalt rider jeg ham kun med en dressurpisk derhjemme. Han sprang næsten op ad drengen. Vi vendte ned til den anden bane. Han trak ikke vejret hårdt eller hurtigt. Han føltes meget mærkelig under mig, jeg sprang af og da jeg gjorde det faldt, han på knæ. Jeg tog sadlen af ham og råbte efter en dyrlæge. Jeg ringede til Vinnie og fortalte ham hvad der var sket efterfølgende." "Jeg red ikke hesten i 3 timer. Det var maks 20 minutter. Jeg fik et chok. Jeg snakkede med officialsene ? de tog mig med for en kop kaffe og spurgte hvad der var sket. De sagde at jeg var velkommen til at blive. Jeg ville gerne væk, jeg følte mig ikke klar til at ride for at være ærlig. De sagde at det ikke var noget problem, den var de helt med på." "Jeg har haft med heste at gøre hele mit liv og kunne aldrig nogensinde finde på at gøre noget som at piske en hest til døde, det er ikke mig og det er ikke hvad der skete. Der er ingen mulighed for i mit liv at kunne gøre sådant noget, jeg er ikke den slags person." sluttede Kevin af. Artiklen i The Irish Field slutter af med at en talsperson fra FEI udtaler: "FEI har lagt en fuld undersøgelse i gang omkring hesten Flogas Sunset Cruises (FEI ID 103KQ92) død, redet af Kevin Thornton (IRL) hvilket skete ved galopsporet ved Cagnes-Sur-Mer i Frankrig i mandags d. 10. oktober. Vi er i direkte kontakt med arrangørerne bag Cagnes-Sur-Mer stævnet, og de har udfyldt en anmeldelse om hændelsen til politiet. En obduktion er skemalagt til at blive udført i dag (11. oktober, red)." Vedfærden af vores heste er vores førsteprioritet og, selvom denne hændelse skete på en hviledag mellem to internationale stævner, har FEI regler der gør at hvilken som helst hests velfærdsspørgsmål kan blive adresseret, selvom det skulle ske udenfor et FEI stævne. For at beskytte integriteten i undersøgelsen vil vi ikke komme med flere kommentarer på nuværende tidspunkt."  Ud over udtalelsen til The Irish Field, kom Kevin også med en udtalelse på sin facebookside. Her gengives visse dele af den oversat til dansk: "Jeg har redet siden jeg var 4 år gammel, startet både heste og ponyer på op til internationalt niveau. Min passion for hestene har fået mig til at blive en professionel rytter og hestemenneske, som elsker hans daglige rutine med hestene. Jeg har et skønt forhold med alle mine heste. Jeg gør en stor indsats for at sørge for deres velfærd og få det bedste ud af dem hver eneste dag. Der er ikke nogen mulighed for at jeg kunne skade en hest eller bringe det i fare." ? "Op til ankomsten i Cagnes-Sur-Mer var hesten fit og i super form. De første dage til stævnet var hesten mere varm og stærk og ligefrem svær. Efter diskussioner med ejeren besluttede vi at motionere ham på galopsporet, ændring af træningsmetoden som forberedelse til anden uges stævne." ? "Jeg afviser totalt rygterne om at jeg red Flogas i 3 timer, det var 15-20 minutter før hændelsen skete. Åbenbart er folk blevet forvirrede om at jeg red Flogas så længe, fordi jeg har to andre lignende skimler (Saper og Startschuss), som jeg havde redet tidligere den dag." "Jeg var fuldstændig chokeret. Stævnets officials kom til mig, tog mig med til en kop kaffe og spurgte hvad der var sket. De virkede med sympatiske omkring situationen. De sagde jeg var velkommen til at blive, men jeg ønskede at rejse da jeg ikke følte mig klar til at ride efter denne tragedie." "Fem minutter efter jeg er kørt med de andre heste, læser jeg en online rapport fra stævnet der siger at jeg er blevet diskvalificeret fra stævnet og bedt om at smutte. Der er også rygter om at politiet er blevet involveret. Begge udtalelser er fuldtstændig forkerte og totalt usande." "Reaktionerne på de sociale medier som ikke kender fakta og detaljerne omkring den ulykkelige hændelse men er baseret på rygter er meget skuffende. Disse folk identificerer ikke engang den rigtige hest som Flogas, i stedet refererer de til Startchuss som værende hesten der var involveret i tragedien. Det eksalerede til en heskejagt med fare for min sikkerhed og rygte hvilket er totalt uacceptabelt. Jeg har modtaget voldelige trusler og beskeder til mig selv og min familie. Det er svært nok at skulle klare sådan en tragisk hændelse, men det er endnu sværere at skulle håndtere de falske beskyldninger og voldelige trusler i pressen og på de sociale medier." "Jeg er meget ked af det og ødelagt over den tragiske hændelse. Det er hjerteskærende at se en hest dø. Jeg tager en midlertidig pause fra stævnerne i denne svære tid." "Jeg vil gerne starte med at takke ejeren af Flogas, Vinnie Duffy, for hans støtte og alle ved Duffy Sporthorses, alle ejerne af mine andre heste og mine kollegaerer og venner for deres støtte i denne svære tid." Hvad der i sidste ende er op og ned i denne sag, vil hestenettet følge op på lige så snart der er en officiel udtalese.  Kilder: The Irish Field, Worldofshowjumping.com, GPA Jump Festivals facebookside, Kevin Thorntons facebookside