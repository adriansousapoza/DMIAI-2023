Christian Jansen og Robin Grauff-Jacobsen vindere i lille tur og Youngster Cup
2017-03-12T17:48:13
I Hal M startede dagens Herning Horse Show kl. 8.00. Der var CSI* lille turs finale, som gik i 130 cm. Klassen var delt op i to, grundet de mange ryttere, der gerne ville starte klassen. I første afdeling var der i alt 49 startkende, og det lykkedes kun 8 ryttere at ride hovedrunden fejlfrit. Af de 8 ryttere, var det kun to der lykkedes i at ride omspringningen fejlfrit. Derfor var vinderen i første afdeling tyske Nisse Lüneberg med Crack One, efter han var den hurtigste med mål fejl, efter han krydsede målstregen i tiden 31.57 sek. 2. pladsen gik til Sofie Rød med Casillas 3, efter de lidt langsommere kom ind i tiden 32.12 sek. 3. pladsen var til gengæld dansk - det var Rasmus Krebs Manniche med Gammelbys Heartboy, der fik redet rundt i tiden 34.22. 4. pladsen gik til den hurtigste rytter i omspringningen, men da der var tale om 4 fejl oveni måtte Christine Thirup Christensen med Queen Lady Z tage til takke med 4. pladsen. Med ind til omspringingen kom også Michelle Lassen med Cevin, efter de red med 4 fejl i omspringningen i tiden 32.02. Resultatlisten af klassen kan ses HER.   I den anden afdeling var der til gengæld dansk sejr. Faktisk så bestod alle rytterne der skulle til præmieoverrækkelse af danskere. Ligesom i foregående klasse lykkedes det kun 8 ryttere at ride fejlfrit igennem banen, og også her var der kun 3 ryttere der red fejlfrit i omspringningen. Her var vinderen Christian Jansen med Casandra, efter han red anden fase i tiden 32.07 sek. Rikke Rothe Nielsen blev med Syvhøjegårds Hurrycane Dice nr. 3 og 3. pladsen gik også til Rikke, denne gang på Syvhøjegårds Clara. Alexandra Nobel blev nr. 4 med Qualitive og 5. pladsen gik til Kit Pedersen. Resultatlisten af klassen kan ses HER.   Også i Youngster Cup for 6- og 7-års heste blev det til dansk sejr! I hovedrunden var det lykkedes 18 af de i alt 55 startende at ride fejlfrit. Af de 18 der kom i omspringning, lykkedes det 14 at ride fejlfrit, hvilket lige præcist passede med antal placeringer i klassen.   Det blev Robin Grauff-Jacobsen der med Gwintosca HBC trak det længste strå, da de red i den hurtige tid 28.50 sek. 2. pladsen gik til hollandske Kevin Olsmeyer med Ferdinand og 3. pladsen gik til Thomas Grandt med Cardinale 22. Vi skulle helt ned til placering nr. 6, før vi fik næst danske placerede. Det var Frederikke Strøm med Bredvig Crista. Jennifer Fogh Pedersen blev nr. 9 og Christian Petersen blev nr. 11. 12. pladsen gik til Anne Hou Christensen og som sidst placerede dansker kom Linnea Ericsson-Carey på 13. pladsen. Resultatlisten kan ses HER.