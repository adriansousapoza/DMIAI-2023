Kent Farrington verdens nr. 1
2017-05-08T23:13:30
For første gang i hans karriere, er det lykkedes USA's Kent Ferrington at lægge sig helt i spidsen af Longines FEI verdensranglisten. Han har overtaget 1. pladsen fra hans landsmand McLain Ward.   Der er kun ganske få point igennem de to amerikanere - der var kun 23 point mellem dem i løbet af april måned. Da McLain Ward har holdt stævnepause efter hans helt fantastiske resultat under Longines FEI World Cup finalen, var det ikke svært for Farrington at samle de sidste point, og dermed kalde sig verdens bedste rytter.   Ved Longines Global Champoin Tour (LGCT) i Miami i April, vandt Farrington Global Champoins League CSI5* klassen på hesten Creedance, og han fortsatte med en 2. plads sidste weekend ved LGCT i Shanghai, som også var på CSI5* niveau. Som om det ikke var nok, så havde Farrington også taget en tur til Europa, hvor han vandt en CSI5* klasse ved Jumping Antwerp på hesten Cherkan d'Amaury.   Siden 2014 har Farrington været en mere eller mindre fast del af top 10 på verdensranglisten, men det er første gang at det er lykkedes ham at ligge nr. 1 på verdensranglisten.   Med McLain Ward på en 2. plads, og tyske Daniel Deusser der holder fast i hans 3. plads i endnu en måned, er det Canadas Eric Lamaze (OL individuel guldvinder 2008) der fortsætter op af ranglisten. Lamaze ligger nu på en 4. plads, og Christian Ahlmann fra Tyskland ligger på en 5. plads.   Efter et fantastisk LGCT Grand Pri i Shanghei og en måned fuld af topresultater, er det lykkedes italianske Lorenzo De Luca at komme op på en 6. plads - i april måned lå han på en 11. plads. Landsmanden Alberto Zorzi er også på vej op af ranglisten, hvor han er kommet hele 27 pladser frem fra 77. pladsen i april måned, til nu at ligge på en 50. plads.   Se hele ranglisten HER.    Kent Farrington. jp-photo.dk