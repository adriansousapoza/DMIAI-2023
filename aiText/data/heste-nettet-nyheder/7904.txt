Verdensmestre igen, igen!
2011-07-17T17:39:57
Hele tyve gange har de i England kunnet kalde sig verdensmestre i Mounted Games, og endnu engang viste den stærke nation, at de er verdens bedste da det 21. mesterskab kom i hus på dansk grund på Vilhelmsborg. Det blev nemlig efter en yderst spændende finale til en sejr til det engelske landshold, og dermed altså endnu en titel som verdensmestre. De danske ryttere der havde kvalifieceret sig til A-finalen, for første gang nogensinde ved et VM, lå på en foreløbig 4.plads da det sidste heat startede søndag. De danske ryttere kæmpede bravt, men desværre var danskerne tilsyneladende ramt af en smule uheld, da de flere gange i legene lå godt, men med sidste rytter mistede dyrebar tid og derfor kom ind som de sidste. Dette bevirkede at danskerne tabte point løbende, og til de sidste lege lå danskerne placeret på sidstepladsen. I den aller sidste leg så det dog endelig ud som om at Danmark endelig skulle slutte som de første, men igen slog uheldet til, og de danske ryttere kom ind som anden sidst. Dette betød at Danmark lige præcis ikke kunne hive deres placering op, og de sluttede som de sidste bare et point efter Wales. Men det lykkedes stadig det danske landshold at skrive historie, da de som nævnt for første gang nogensinde fik redet Danmark ind i en A-finale. B-finalen, der blev afviklet forinden A-finalen, var ligeledes præget af stor spænding og det resulterede i at Tyskland og Belgien lå lige placeret, og således måtte Tyskland og Belgien ud i en omridning om andenpladsen. Der skulle et målfoto til for at afgøre hvem der kom først i mål, da de to nationer lå absolut side om side, desværre havde Tyskland en fejl der bevirkede at Belgien lå til at komme ind på andenpladsen, men det belgiske hold udviste enorm sportsånd og valgte derfor at dele andenpladsen med de belgiske ryttere. Vinderne af B-Finalen blev landsholdet fra Norge. Et forrygende VM er slut, og det må siges at rytterne stod lidt af hvert igennem med vejr og vind, som den engelske kommentator sagde "Its some of the best riders in the world and some of the worst conditions". Vi opdaterer hurtigst muligt med billeder fra finalen.