Cecilie Kjær, Pernille Harritslev og Michael Aabo vinder af GP'erne i Odense!
2016-10-16T23:00:40
Det blev danske Michael Aabo der med Its The Senator der vandt dagens GP til CSI1* i overbevisende stil efter at være eneste fejlfrie i både hoved- og omspringning og med en tid i omspringningen på 38.70 sek. Emilie Henningsen Schaefer med Joy KLT blev nr. 2 efter 4 fejl i omspringningen og med en tid der hed 37.59 sek. Søren Møller Rohde blev nr. 3 med Lonni Ask efter de kom i mål med 4 fejl og tiden 38.89 sek i omspringningen.  Tidligere i dag var det Cecilie Kjær med Aagaardens Elina som vandt childrenrytternes Grand Pric efter en fejlfri omspringning i den hurtige tid 23.10 sek. Theodor Linde blev nr. 2 med Crand Cru Van Paemel efter en fejlfri omspringning i tiden 24.23. Det lykkedes svenske Beata Hermelin med Titanic VDL at placere sig på tredjepladsen efter en fejlfri tur i omspringningen i tiden 25.13 sek.  I ponyernes Grand Prix lykkedes det Pernille Harritslev Dam Christoffersen med For Next Generation at løbe med sejren. Både Pernille, klassens nr. 2 Caroline Nørgaard Winter med Oliver de La Marcos samt klassen nr. 3 Camilla Mortensen med Soniadoir fik alle 4 fejl i hovedspringningen, hvorfor de alle 3 skulle mødes i omspringningen for at finde klassens vinder. Pernille var den eneste der red fejlfrit i omspringningen og det gjorde hun ovenikøbet i den hurtigste tid 31.32 sek. Caroline fik 4 fejl i omspringningen og kom i mål i tiden 33.50 sek. Camilla fik 8 fejl og kom i mål i tiden 32.68 sek. 