Tyskland bevarer brændemærkning
2011-03-30T14:20:29
Det syntes ellers nærmest besluttet, at også Tyskland måtte lide samme skæbne som Danmark og undvære deres brændemærker fra dette år. Flere af de største tyske avlsforbund har siden efteråret sammen kæmpet for at kunne bevare brændemærket som en del af mærkningen af heste. Det tyske Bundesrat vedtog sidste år, at arbejde for et lovforslag der forbyder brændemærkning og dermed kun tillader chipmærkning af heste fremover da man fandt brændemærkning overflødig. Forbundene for holstener-, hannoveraner- og trakehneravlen har nu siden efteråret samlet underskrifter og plæderet for bevaringen af brændemærkningen. Ligeledes har det Schleswig-Holstenske Landbrugsministerium støttet op om avlsforbundenes kamp. I løbet af vinteren har også det tyske rideforbund støttet op om avlsforbundenes kamp for bevarelsen af brændemærkningen og de har sammen ved hjælp af dygtig lobbyisme nu fået politikere til at lytte og regeringskoalitionen har samstemmende afslået at vedtage forslaget om afskaffelse af brændemærkningen. Man har i Tyskland vinteren over kunne følge kampen med avlsforbundene og rideforbundet på den ene side og dyreværnsforeningerne på den anden, som bl.a. har udmøntet sig i denne plakat  fra www.tierschutzbund.de mens avlsforbundene og rideforbundet har lavet denne informationsfilm om temaet