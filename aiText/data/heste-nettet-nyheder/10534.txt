Endeligt resultat fra T1 World Tølt   Reportage
2014-02-21T22:25:10
Dagens udtagelser i T1 forløb over 2 runder - efter 1 runde førte Johanna Wingstrand på Herkules fra Pegasus, men da 2. runde blev redet måtte Johanna set sig slået af feltets absolut toprytter - ingen ringere end verdensmesteren Jóhann Rúnar Skúlasson og hans fantastiske hest Hnokki frá Fellskoti. Jóhann lagde sig i spidsen af feltet med 8,53. Jóhann red sig også ind på andenpladsen med 7,80 på hoppen Snugg fra Grundet Hus.  Nummer tre i udtagelsen er Unn Kroghen Adalsteinsson og Hrafndynur frá Hákoti med 7,73, der høstede dagens største applaus, og kvitterede med sin sædvanlige "Unn-facon" - et kæmpe smil, en knyttet næve og et kram til hesten. Placeret som nummer fire i T.1-udtagelsen er Uli Reber og Dröfn frá Litla-Moshvoli med 7,43, mens den sidste der fik adgang til T.1 a-finalen var ungrytteren Johanna Beuk med Merkur von Birkenlund, der red til 7,23. Top 5 i T.1: 1. Jóhann Rúnar Skúlasson, Hnokki frá Fellskoti - 8,53 2. Jóhann Rúnar Skúlasson, Snugg fra Grundet Hus - 7,80 3. Unn Kroghen Adalsteinsson, Hrafndynur frá Hákoti 7,73 4. Uli Reber, Dröfn frá LitlaMoshvoli - 7,43 5. Johanna Beuk, Merkur von Birkenlud - 7,23   Foto: Jóhann og Snugg - Fotograf: Christina Sørensen