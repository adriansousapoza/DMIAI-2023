Tørveslettens Stamina vinder 6-års-championat   VIDEO
2011-10-22T08:58:40
Storfavoritten guldmedaljehoppen Tørveslettens Stamina (Stedinger/Carano) redet af Andreas Helgstrand indfriede forventningerne ved at vinde 6-års-finalen og gjorde derved hoppernes dominans ved dette championat komplet. Hun scorede fortjent et rent 10-tal for hendes vidunderlige smidige trav, der i alle facetter af programmet bevarer en utrolig bæring. 9,0 blev karakteren for hendes regulerbare og smidige galop og hele 9,8 i kapacitet.   Se video af vinderridtet her   Andreas gjorde rent bord ved, som i den indledende runde, at tage sig af både første og andenpladsen. Nummer to blev således atter avlshingsten Sieger Hit (Sandro Hit/Donnerhall). Hingsten fik i trav 9,0, galop 8,6, skridt 8,8 ridelighed 8,8 og kapacitet 8,8.   Se klip fra ridtet her   Ind på trejdepladsen kom sølvmedalje hoppen Rådbjerg's Pari Piet (Sandro Hit/Donnerhall) redet af Anne Sofie Aaen. Det var en hest, der især i den indledende runde gjorde sig særdeles positivt bemærket med sine klare gangarter, gode changementer, smidige sidebevægelser og funklende model. I finalen var der nogle små uoverenstemmelser i programmet, men dommerteamet bestående af Peter Holler, Kyra Kyrlund og Susanne Baarup valgte at fokusere på kvaliteten i hesten og gav hende 9,0 i trav, 8,5 i skridt, 8,2 i galop 8,0 i ridelighed og 8,5 i kapacitet.   Sandro Hit blodet har således vist sig helt dominerende i denne 6 års finale, da vinderhesten er efter Sandro hit-sønnen Stedinger, mens både 2. og 3. pladsen gik til Sandro Hit afkom.        