Top heste pensioneret efter OL
2012-08-20T22:59:43
Flere top-dressurheste gik deres sidste stævne i Greenwich Park under OL i London.   Anky van Grunsven pensionerer 18-årige Salinero, efter ekvipagen hjalp det hollandske hold til bronzemedalje. Salinero har gjort Anky til den mest medalje-vindende rytter i olympisk historie. Denne fantastiske ekvipage slutter efter så mange år på toppen med en fantastisk kür til 82 %, hvilket udløste en 6. plads individuelt.  Amerikanske Steffen Peters har også valgt, at OL skulle være sidste konkurrence for hans 14-årige Ravel. Ravel var dog lidt ukoncentreret under kür-finalen, hvilket resulterede i 77,268 % og en 17. plads, og det blev derfor ikke det bedste kür-program til dato, ekvipagen slutter af med.  Kilde: Horse&Hound  Anky van Grunsven og Salinero (Arkivfoto: JP-Photo)