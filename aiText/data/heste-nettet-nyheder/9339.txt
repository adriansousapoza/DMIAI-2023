Youngster Cup dressur - nu for 5-års
2012-08-29T20:58:44
Dansk Hesteforsikring Youngster CUP i dressur og springning afvikles sideløbende med Dansk Varmblods Eliteskue, i dressuren ændres konceptet nu, således at 7-års Youngster Cup i dressur udgår pga. for få tilmelding og i stedet laves en cup for 5-års heste  Dansk Heste Forsikring Youngster for dressurheste afvikles for henholdsvis 5- og 6-års heste. Klasserne er åbne for 5- og 6-års heste, der er Dansk Varmblod-registrerede, samt 5- og 6-års hopper og hingste, der er kåret i Dansk Varmblod. Youngster Cup for 6-års heste afvikles i FEI´s Finale program for 6-års heste, mens Youngster Cup for 5-års heste afvikles i FEI's Finale program for 5-års hest.   Der deltager 12 heste i hver årgang. Konceptet for afviklingen af Dansk Hesteforsikring Youngster Cup i dressur er blevet ændret i forhold til 2011. Som noget nyt i 2012 vil der fredag den 7. september bliver afviklet en opvarmningsklasse for henholdsvis 5- og 6-års heste, og lørdag den 8. september vil den afgørende finale blive afviklet. Opvarmningsklassen foregår med en 5 minutters ridetid i hallen, uden bedømmelse. Finalen afvikles lørdag den 8. september.   Kvalifikationskrav i 5 års-klassen: De seks heste, der har opnået flest points i kvalifikationen til semifinalen i DRF's championater, samt de fire udtagne og to reserver til UVM i Verden 2012. (Der suppleres op ved forfald og sammenfald)   Kvalifikationskrav i 6 års-klassen: De seks heste, der har opnået flest points i kvalifikationen til semifinalen i DRF's championater, samt de fire udtagne og to reserver til UVM i Verden 2012. (Der suppleres op ved forfald og sammenfald)   Pris for tilmelding UDEN boks 500 eks. moms (625 inkl. moms) Pris for tilmelding INKL. boks 1200 eks. Moms (1500 inkl. Moms)  Dotering i begge årgange, Nr. 1: 6000,-, Nr. 2: 4000,- Nr. 3: 3000,- Nr. 4: 2000,- Ønsker du at tilmelde din hest til årets Youngster Cup, så kontakt Dansk Varmblods sekretariatschef Casper Cassøe på telefon: 87 47 54 01 eller på mail: cc@varmblod.dk   Kilde: Dansk Varmblod    Andreas Helgstrand og Tørvslettens Stamina (Arkivfoto: JP-Photo)