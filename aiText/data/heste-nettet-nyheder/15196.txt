Juniortalenter søges
2020-09-30T11:13:37
Landstræner-teamet for de unge dressurryttere søger kommende talentfulde juniortalenter til den kommende sæson, hvor kandidaterne vil blive observeret og vurderet af Dennis Fisker   Er du et junior talent for næste sæson? Næste sæson for de danske junior dressurryttere er lige om hjørnet, og i den forbindelse ønsker vi at holde os ajour med nye talentfulde juniorryttere. Derfor er der nu mulighed for at blive observeret og vurderet på video af Landstræner Dennis Fisker.   Er du en ambitiøs dressurrytter, er du født i 2004 eller derefter, og er du allerede nu i gang med at ride hest, så har du nu muligheden for at få en vurdering af dit aktuelle niveau af landstræner Dennis Fisker.      Sådan gør du For at blive vurderet skal du lave en optagelse af dig og din hest, hvor I rider et MB0-program, og herefter sende videoen til Dennis via WhatsApp på tlf. 40 56 16 16 inden den 15. oktober. Du skal tydeligt angive rytters navn og fødselsår, hestens navn og alder, samt skrive 'JUNIORVIDEO'.   Du vil efterfølgende modtage feedback fra Dennis via WhatsApp inden den 1. november. DRF ser frem til at modtage en masse videoer fra kommende juniorryttere - også selvom du måske ikke er helt klar til at konkurrere på M-niveau endnu.   Har du spørgsmål til ovennævnte, er du velkommen til at skrive til Holdleder Janne Jensen på jj@jasopels.dk.      Landstræner-teamet for de unge dressurryttere søger kommende talentfulde juniortalenter til den kommende sæson, hvor kandidaterne vil blive observeret og vurderet af Dennis Fisker (Arkivfoto: JP-Photo.dk)