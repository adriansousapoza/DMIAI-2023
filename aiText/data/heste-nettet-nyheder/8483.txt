Bruttotrup udtaget til De Paralympiske Lege 2012
2012-01-24T15:19:08
De danske ryttere er klar til tage kampen op om medaljer i para-dressur ved De Paralympiske Lege i London 2012, hvor rytterne skal konkurrere i dagene den 30. august - 4. september.    Erfaren bruttotrup Bruttotruppen består af de syv ryttere: Annika Lykke Dalskov (grad III), Caroline Cecilie Nielsen (grad II), Henrik Sibbesen (grad IV), Stinna Tange Kaastrup (grad Ib), Line Thorning Jørgensen (grad IV), Liselotte Scharff Rosenhart (grad Ia) og Susanne Jensby Sunesen (grad III).   Ved sidste Paralympiske Lege i Hong Kong i 2008 blev Danmark repræsenteret af Annika Lykke Dalskov, Caroline Cecilie Nielsen, Henrik Sibbesen og Line Thorning Jørgensen, og det resulterede i en flot bronzemedalje i holdkonkurrencen. Derudover vandt Annika Dalskov både bronze og sølv individuelt, og det blev også til bronze for Caroline Cecilie Nielsen. En utrolig flot præstation, som forhåbentlig gentages i London senere i år.   Udtagelseskriterier til landsholdet Udtagelsen foretages på baggrund af:   · Resultater · Rytterens kvalifikationer, erfaring på højt niveau og aktuelle form · Hestens kvalitet, potentiale og aktuelle form · Ekvipagens resultatmæssige stabilitet · Rytteres evne til at bidrage til holdets succes og atmosfære   Med mindre særlige forhold taler imod, er det en forudsætning for udtagelse til PL 2012, at rytteren deltager ved DM i Para-dressur, der afvikles på Broholm den 31. maj - 2. juni 2012. Endelig udtagelse til PL 2012 foretages lørdag den 2. juni (efter DM på Broholm).   Generelt om para-dressur De Paralympiske Lege i para-dressur afholdes i Greenwich Park i London, hvor 78 atleter er med i kampen om guldet. Rytterne skal konkurrere i tre dressurprogrammer, et holdprogram (med tre til fire ryttere pr. hold), et individuelt program og så et kür-program.   Rytterne er klassificeret i fem grader, som afgør sværhedsgraden af de øvelser, som rytterne skal udføre med deres heste. Grad Ia er for ryttere med det største handicap, mens grad IV er for dem med det mindste handicap.   Det var først i 1984 i Stoke Mandeville (England) og New Your (USA), at para-dressur kom på det paralympiske program.   OL London 2012     Kilde: DRF