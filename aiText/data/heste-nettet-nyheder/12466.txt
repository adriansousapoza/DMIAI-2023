En verdensmester er solgt
2016-10-19T23:54:28
Den dobbelte verdensmester i dressur for 5- og 6 års heste er solgt til en svensk rytter. Der er selvfølgelig tale om Fiontini e. Fassbinder/Blue Hors Romanov, som på trods af salget alligevel er til start i Odense til finalen for 6 års heste, og hvor de i dag selvsikkert vandt første kvalifikation.  Fiotini er solgt til den 21-årige svenske rytter Beata Söderberg, som til daglig træner hos Andreas Helgstrand. Andreas Helgstrand udtaler, at "hende og Fiontini er et fantastisk match, og vi glæder os over at Fiontini bliver i stalden, sådan at vi kan fortsætte og bidrage til den positive udvikling".  Det er 2 år siden at Andreas Helgstrand indledte samarbejdet med Fiontinis avlere Hanne Lund og Henrik Hansen, hvor hoppen efterfølgende har opnået de helt fantastiske resultater.  Kilde: helgstranddressage.com