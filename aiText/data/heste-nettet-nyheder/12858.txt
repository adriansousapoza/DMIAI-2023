Danmarksmester til kåring i Herning
2017-02-22T00:21:47
Den kårede - dog indtil videre kun i westphalerforbundet - tidligere Danmarksmester Caballero kommer til kåring til DVs hingstekåring d. 8-12. marts. Caballero startede rigtigt sin karriere hos Paul Shockemöhle, hvor en af Schockemöhles - både dengang men også efter en pause i det første halve år af 2014 nuværende - topryttere Bastian Freese red UVM på Caballero som 7 års, hvor de vandt finalen. I 2010 blev Caballero solgt til Emilie Martinsen-Kønigsfeldt, og det var samme år at ekvipagen vandt DM. Yderligere var ekvipagen med til at sikre Danmark en plads i superligaen, for første gang i Danmarks historie, efter de med resten af holdet sikrede sig dansk sejr til Nations Cup finalen i Barcelona. Det følgende år var Emilie og Caballero også en del af holdet til Nations Cup i superligaen. På trods af at Caballero endnu ikke er kåret i DV, er der alligevel nogle føl på vej i Danmark efter ham i år. Efter Emilie valgte at indstille sin ridekarriere, kom Caballero til Schockemöhle, hvor det sidste år var muligt at få sæd fra ham. I år bliver Caballero fremstillet til kåring i Herning. Det er familien Worre-Jensen der gør det, efter at Emilie og Christel Worre-Jensen har lavet en aftale om at Christel låner ham til at ride lidt mindre stævner på samt benytte ham til avlen. Det er muligt at se Christel og Caballero i aktion til CSI-klasserne i Herning.    Emilie Martinsen-Kønigsfeldt og Caballero 80. jp-photo Kilde: herninghorseshow.com