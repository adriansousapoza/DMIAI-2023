Charlotte Schreiber sikkert i front til unghestechampionatet
2017-03-08T22:42:59
Dagens første afdeling af Katrinelund Unghestechampionat, var en klasse med 8 forhindringer og i alt 9 spring. Det var en fair bane, der skulle vise at hesten kunne rides rundt, som er påkrævet på dette niveau. Med to faste afstande og god plads mellem resten af springene, var det muligt for alle ryttere at kunne styre hesten optimalt rundt. Som klassen skred frem, viste det sig at flere ryttere havde problem på spring nr. 3, hvilket udløste en bom for mange ekvipager. Der var flere kandidater til topplaceringer, men særligt en hest skilte sig ud fra feltet. Første rytter på banen var Jesper Meyenburg med Bøgegårdens Leona, der er efter Bøgegården's Graf's Stakkato/Lionell. Her blev det til et stop på nr. 5, da kasserne under okseren så farlige ud. Undervejs på banen faldt også indspringet til dobbeltspringet, der var nr. 6a. På trods af de mindre uoverstemmelselser, blev der alligevel med stort overskud fra hoppens siden, selvom den var trykket af omgivelserne. For kun 5 års heste er det hurtigt svære omgivelser at være en del af. Dommernes karakterer til Bøgegårdens Leona var: teknik 7,5 / galop 7,5 / kapacitet 7 og ridelighed 6. Samlet gav det 202,5 point, efter fejlene var trukket fra. Anden ekvipage på banen var Sarah Kroman Rosenlund Christensen på Coco Chanel e. Cavall Ask/Carano. Her blev der redet sikkert rundt, og Coco Chanel viste sig helt forbilledigt af en 5 års. Dommerne gav karakterne 8 / 7,5 / 8 / 8,5 for den gode runde, og det betød at det samlede resultat blev 238,75 point efter den fejlfrie tur. Tredje rytter på banen var Amanda Kjærulff med Valentina e. Acolino/Castro. Her blev der lagt lidt rigeligt pres på første spring, hvilket betød at forkanten faldt ud af holderne. Men efter den berøring kvitterede Valentina med at springe rigeligt godt over næste spring. Yderligere faldt spring nr. 5, 6a og 8. Dommerne gav efter den tur karaktererne 6 / 6,5 / 6 / 5. Samlet blev det til 158,75 point når fejlene var trukket fra.   Fjerde rytter på banen var Sabine Korfitz Christensen med Birknæs Claudia e. Cabachon/Saskibard II. Her blev der redet sikkert rundt, og med det kvitterede Birknæs Claudia med at vise sig lige så fint frem og en medfølende fejlfri tur. Karakterne blev 7,5 / 8 / 8,5 / 8,5 og samlet blev det 243,75 point. Mønsteds Hitascha e. Cajus/Heartbet var med Frederico Mexia de Almeida næste på banen. Ekvipagen vandt til egenthedstesten i region 2 tilbage i november på Møllebakkens rideklub. Her i Herning kom de lidt hurtigt ind i dobbeltspringet, hvilket resulterede i en nedrivning på indspringet. Dommerne endte med at give ridtet 8 / 8,5 / 7,5 / 8 og samlet blev det 233,75 når bommen var fratrukket. Charlotte Schreiber var næste med Calina e. Ci Ci Senjor Ask/Cornet Obolensky. Her blev der vist ualmindeligt godt overskud - Calina sprang kort og godt helt fantastisk. Der blev klappet hele vejen rundt på tilskuerrækkerne, da ekvipagen red over målstregen. Og det var med god grund, for det var helt eminent og ganske overbevisende omgang springning, der lige var blevet vist. Karaktererne blev 8,5 / 8,5 / 9 / 9 og det lagde dem direkte ind på en foreløbig første plads med en totalt 262,50 point. Det skulle vise sig, at det ridt ville lægge sig alene og meget overbevisende i spidsen efter dagens afdeling.   Serentity H e. Ci Ci Senjor Ask/Lucky Light med Josefine Beltoft Esbensen på banen var næste til at ride banen rundt. Her var ekvipagen ikke helt enige om afstanden til den første, hvilket gav et nedslag. Det samme skete på spring nr. 2 og yderligere faldt spring nr. 3 faldt også. Men så lykkedes det ekvipagen at komme bedre ind i rytmen. Karaktererne blev 5,5 / 6 / 5,5 / 5, hvilket efter fratræk gav i alt 151,25 point.   Start nr. 8 var næste på banen. Det var Søren Wind med Ninja Lille Lunden e. Favorit Ask/Lambrusco Ask. Der blev redet sikkert rundt, og Ninja Lille Lunden kvitterede ligeledes ved at vise sin gode side frem. Karaktererne blev 7,5 / 7,5 / 8 / 8,5 og det gav samlet 235 point.   Næste rytter var nordsjællanske Sigurd Nielsen med Favorits Back Nørgaard e. Favorit Ask/Come Back II. Der blev vist meget overbevisende springning på flere spring, men desværre blev det til en nedrivning på udspringet af dobbeltspringet. På det sidste spring viste hesten rigtigt meget at sit potentiale, ved at springe stort, flot og sikkert over. Turen gav karaktererne 8 / 9 / 9 / 7,5 og samlet efter nedrivningen gav det 250 point. Hvilket - ganske fortjent - skulle vise sig at række til en 2. plads i det samlede resultat!  Så blev det tid til en hingst, der er godkendt til afprøvning. Det var Highland Park e. Favorit Ask/ Stakkato Gold, en halvbror til Lagavulin, der selv havde flere sønner med til løsspringningen under hingstekåringen tidligere på dagen. For Highland Parks vedkommende faldt der en bom på spring nr. 3. Jennifer Fogh Pedersen viste som altid det bedste frem i hesten, men i dag blev det dog kun til karaktererne 7,5 / 7,5 / 8 / 7,5 hvilket samlet gav 225 point. Heide II Ask e. Favorit Ask/Kannan var med Dennis Steffenauer i sadlen næste ekvipage på banen. Heide II Ask viste en overbevisende omgang springning, men hvor der dog var lidt slinger i valsen hist og her. Derfor blev turen honoreret med karaktererne 7,5 / 7,5 / 8,5 / 7. Så blev det tid til Jesper Meyenburg endnu engang, denne gang med Bøgegårdens Lansing e. Bøgegårdens Lansini/Carano. Også her blev der redet overbevisende rundt, så hesten kunne vise sig optimalt frem, og her gav det karakterne 8 /7 / 7 / 9 og det blev samlet 227,50 point.   Så var det tid til at få Sarah Kroman Rosenlund Christensen på banen igen, denne gang med Kløvergårds Dirty Dancer e. Favorit Ask/Lamrusco Ask, og også denne Favorit Ask søn er godkendt til afprøvning. Resultatet for denne ekvipage er ikke en del af unghestechampionatet, da Kløvergårds Dirty Dancer er med til hingstekåringen. Men som en del af hingstekåringen er resultatet fra denne klasse med, hvorfor hingsten alligevel startede dog uden for konkurrence ift. unghestechampionatet. Men turen skal ikke snydes for at blive nævnt alligevel. Det er tydeligt at se, at Sarah har gjort dette mange gange før, for også her blev der redet godt rundt, hvor hesten kunne vise sig fra sin optimale side. Det skulle give pote, da dommerne gav følgende karakterer 8,5 / 8,5 / 9 / 9, hvilket samlet gav 262,5 point. Men dette resultat er ikke en del af unghestechampionatet, men derimod en del af hingstens måske endelige kåring.   Næste rytter var Sofie Halling med Egelund's Miss Unique e. Numero Uno/Cajus. Det blev til en fejlfri tur, selvom Unique så knap så ridelig ud, som de fleste andre 5 års hidtil havde set ud. Det blev også afspejlet i karaktererne, der endte med 7 / 8 / 8 / 6,5 hvilket samlet gav 225 point.   Nr. 15 var Kaisa Aino Moos med Baby Woodrose e. Party Dance/Libero H. De vandt egenthedstesten på Vilhelmsborg, men i dag var ikke helt deres dag. Her blev der til to nedrivninger, først på spring nr. 5 og derefter spring 6a. Karaktererne blev 7,5 / 8 / 7,5 / 7 for ridtet.   Allan Blomgreen var næste med Rådbjerg's Toscana e. Toulouse/Labri Lyngriis. Dobbeltspringet stod i dag i vejen og også sidste forhindring måtte falde. Det betød at det samlet blev til 3 bomme og 15 straf, der skulle fratrækkes den endelige sum. Karaktererne blev 6 / 6 / 6 / 6 og samlet blev det 165 point. Så blev det tid til Sashia Astrup Jensen med Vupti e. Vivaldi K/Balou du Rouet. Der blev vist god springning fra Vuptis side, men det måtte blive til en ærgerlig bom på spring nr. 3. Bortset fra den ene bom, var der tale om en rigtig god tur og dommerne honorerede turen med karaktererne 8 / 8,5 / 8,5 / 8   Næste rytter var med start nr. 18 Nicole Christiansen med Winya Wanya-Vitz e. Willemoes/Corlando. Også denne ekvipage måtte se spring nr. 3 falde ud af holderne, men ellers var der tale om en fin tur. Dommerne gav for ridtet karaktererne 7,5 / 7,5 / 7,5 / 8.  Så blev det tid til femtesidste ekvipage, denne gang Mette Højsted Eriksen med Atlanta Ras e. Favorit Ask/Aston. Som endnu en rytter, måtte Mette se spring nr. 3 falde sammen med yderligere en bom. Dommerne gav for ridtet karakterne 7,5 / 7,5 / 7 / 6,5 og med to bomme blev det samlede resultat 238,75 point.   Næste hest var efter Calido I/Quidam de Revel, det var Calisco med Laila Pedersen i sadlen. Her blev det til et "styrt" på spring nr. 2 - Calisco løb en tur udenom, hvorefter en hjælper stod i vejen og i forsøget på at komme væk fra hesten, endte det med at blive til et yndefuldt rulle-styrt fra hjælperens side. Ekvipagen fik dog fortsat og kom videre. Men Katrinelundspringet - spring nr. 7 - var meget farligt for den unge hest, og det blev det til to yderligere stop og var dette endestationen for ekvipagen.   Tiden kom til den tredjesidste hest. Det var Capitol-EM e. Bøgegårdens Lansini/Candillo med Sabine Korfitz Christensen i sadlen. Her blev der redet sikkert rundt, og Capitol-EM kvitterede ved at levere en flot fejlfri runde. Dommerne gav hesten karaktererne 8 / 7,5 / 7 / 8.   Jesper Meyenburg var næstsidste rytter, denne gang med Volstrups Cash Line e. Volstrups Cash/Con Cosmos. Også her blev det til et let nedslag på spring nr. 3. Der blev vist flere gode spring frem, men det var ikke nok til at imponere dommerne, og de endte med at give ekvipagen karaktererne 6 / 6,5 / 6,5 / 6 og samlet gav det 183,75 point. Så blev det tid til sidste rytter på banen - det var Sarah Kroman Rosenlund Christensen med Solo F. Damgaard e. Sandro Boy/Cassini II - og også her blev det til en bom på spring nr. 3. Også her fik Sarah vist hesten optimalt frem, og selvom hesten ikke viste sig lige så godt som nogle af de andre, var dommerne alligevel rigtigt godt tilfreds med ridtet. De honorerede ridtet med karatkerne 7,5 / 8,5 / 9 / 8,5.  Det er muligt at se resultatlisten fra dagens klasse HER. I morgen er det tid til at se hestene på banen igen. Her skal de igennem endnu en runde, denne gang er det springning igen med egen rytter, og på fredag er det tid til fremmedryttertesten.    Charlotte Schreiber. jp-photo.dk  