Herning Horse Show velbesøgt
2017-03-13T13:09:54
Herning Horse Show blev igen i år et særdeles velbesøgt arrangement. Knapt 60.000 besøgende passerede igennem tælleapparaterne i løbet af de 5 dage arrangementet stod på. Arrangementet var velarrangeret i optimale rammer, og det lover godt for den kommende World Cup kvalifikation i Herning   Knapt 60.000 kom for at se heste Dansk Varmblods hingstekåring var igen et tilløbsstykke og særdeles velbesøgt i de 5 dage showet fandt sted i dagene fra den 8. til den 12 marts 2017. Da besøgstallene i går blev gjort op i går eftermiddags, løb de op til knapt 60.000, nærmere bestemt præcis 58.543 gæster.   I forhold til sidste års show er det nogenlunde på samme niveau. Sidste år blev der nogle af afterne afviklet to clinics, som ikke blev afholdt i år, og de blev overværet af 2.000 besøgende. Korrigeres der for disse tal, så er antallet af besøgende på samme niveau som i 2016.   Imponerende omstilling Blot en uge tidligere, havde Herning og Boxen været rammer for Dansk Melodi Granprix, og blot få dage senere, står hallere allerede klar til at tage imod heste og ryttere, med baneanlæg, stalde, opvarmningsbaner, tilskuerpladse og områder til stande. Da dørene blev åbnet tog messehallerne i Herning sig ud som om, de aldrig havde været indrettet til andet end hesteshows, eller henledte tanken på, at de havde haft måneder til at omstille sig til, at etablere de rammer og faciliteter der skule til, for at afvikle et så stort hesteshow. Men det er altså ikke tilfældet!   Kæmpe logistikopgave En imponerende logistikopgave, der siger noget om hvor dygtige de er blevet i Herning til at håndtere store events, der har vidt forskellige fordringer til arrangørende, og hvor fleksibelt et anlæg man har fået etableret, at det kan anvendes til de mest specialiserede formål, og tilmed til sammenligning sikre høj international klasse. Med hjælp fra både specialister og en mængde af frivillige, er det alligevel imponerende og altså pokkers godt gået!   Sætter forventninger til World Cup afviklingen Derfor kan vi glæde os rigtig meget over at Herning også kommer til at spille en rolle, når de drejer sig om nye danske rammer for næste rundes world Cup kvalifikationer, der starter ud allerede i efteråret 2017.   Efter at JBK i Odense, efter 10 år, måtte kaste håndklædet i ringen, og satte en definitiv stopper for videre afvikling af World Cup kvalifikationer på Fyn i denne omgang, så hang World Cup kvalifikationen på dansk jord i en tynd tråd ( se her).   Heldigvis faldt det i sidste øjeblik på plads, og udgangen var, at det også bliver Herning der kommer til at danne rammerne for afviklingen af World Cup kvalifikationsstævnet i Danmark. Det er der med sikkerhed mange, der efter den vellykkede afvikling af Herning Horse Show, er svært tilfredste med, og tilslutningen viser sig da også allerede inden showet er ovre.   Dorothee Schneider bakker op om World Cup i Herning Den tyske testrytter i unghestechampionatet for de dressurbetonede heste, som opholdt sig alle dagene under showet i Herning, hvor hun dels gik i staldene, selv anvendte opvarmningsbanerne, red konkurrencer og deltog som testrytter, tilkendegav selv spontant i forbindelse med et efterfølgende interview, hendes anerkendelse af at showet var velafviklet i virkelig gode rammer. Schneider fremkom i denne forbindelse med følgende udtalelse "Jeg er meget imponeret over faciliteterne her i Herning og alting har fungeret virkelig godt. Det vil jeg med sikkerhed fortælle alle min kollegaer om, når jeg kommer hjem til Tyskland".   På denne baggeund ville Dorothee Schneider selv seriøst overveje, selv at deltage i Herning når World Cuppen skal afvikles og sluttede af med kommentaren "Jeg vil helt sikkert anbefale andre at tage til Herning - vi vil helt sikkert deltage!" med henvisning til, at de tyske ryttere påtænker at drage mod det norlige naboland, når de skal samle points til World Cup'en.   Vigtigt at faciliteter for heste og ryttere er gode At det har en betydning for rytterne at faciliteterne er gode og tilrettelæggelsen af stævneafviklingen tager hensyn til ryttere og heste, er helt sikkert et væsentligt kriterie for om arrangører af World Cup stævner formår at tiltrække sig de bedste udenlandske ryttere, som ofte virker som publikum magneter. For nogle få måneder siden, aflyste fx. den tyske verdens 1'er Isabell Werth i sidste øjeblik at deltage i et World Cup kvalifikationsstævne, da hun ikke mente at betingelserne for hestene ved stævnet var gode nok.   Tiltrække topryttere fra ind- og udland Lad os håbe, at alle de - desværre relativt få udenlandske ryttere, der deltog i Herning Horse Show 201 - alle vil hjemtage samme oplevelse af Herning, som tyske Dorothee Schneider gør, og tale varmttil alle deres landsmænd om, hvor gode faciliteterne er i Herning.   World Cup kvalifikationen vil så forhåbentlig formå at trække rigtig mange nationale og internationale top-ryttere til stævnet, så stævnet kan blive endnu mere interessant at gæste for de mange indenlandske og udenlandske tilskuere med interesse for ridesporten, så Danmark bliver et af de steder, hvor det bare er et MUST at deltage, når man vil starte i kommende World Cup kvalifikationsstævner.      Det er imponerende hvor hurtigt Herning messecenter kan omdannes fra musik scene til internationalt ridecenter på blot få dage og med stor publikum succes