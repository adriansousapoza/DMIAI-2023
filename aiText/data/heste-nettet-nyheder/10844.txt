Carina Nevermann og Sirikit blev toer i Falsterbo
2014-07-14T22:39:49
 Patrick van der Meer og Coco Chanel (JP-Photo)   Selvom de danske ryttere ikke kunne slå hollandske Patrick van der Meer der med hoppen Coco Chanel e. Sandreo/San Remo blev en overlegen vinder af 7 års finalen i Falsterbo Horse Show med 74,123 % var der alligevel grund til smil blandt de danske deltagere. Andenpladsen gik til den unge Carina Nevermann Torup og Blue Hors Hotline-datteren Sirikit med 70,833 %.   Tredjepladsen lugtede også en anelse dansk, idet Per Sandgaard trods sit skifte til svensk nationalitet, er født dansker. Han red sig ind på tredjepladsen med Charmeur e. Crack C/Gribaldi med 69,649 %.   Herefter fulgte to danske deltagere, iform af Michael Grønne Christensen og De Noir-datteren Holballes Deeba med 69,561 %. Holballes Deeba har med Michael Grønne i sadlen været yderst succesfuld helt fra sine unge dage. Holballes Deeba blev som 3 års kåret i Dansk Varmblod med guldmedalje. Året efter tog hun som 4 års sejren i DRF Championatet og har lige siden hentet adskillige sejrer og finalepladser i hus.   På femtepladsen fulgte Carina Cassøe Krúth med endnu en Hotline-datter, i form af Heiline´s Hot Mix.   Resultat  Carina Nevermann Torup og Sirikit (JP-Photo)  