Fuld gang i den til JBK i Odense
2016-10-21T00:18:49
I dag har der været fuld gang i den til JBK i Odense. I sidste weekend var der kun gang i den ene hal, men i denne weekend er der fuld gang i den i begge haller. Det betyder at samtidig med der blev afholdt anden kvalifikation for de unge heste i spring og dressur i den store hal, så var der samtidig også gang i den i den lille hal.  I den lille hal startede det med lille tur i CSI* i 120 cm. Her lykkedes det danske Ann Langaard med Kaldalgaads Celina e. Churchill/Camiros at være hurtigst i anden fase i tiden 26,97 sek. Belgiske Karel Cox med Tyson AZ e. Tsar Hero/For Hero fulgte godt med og kom i mål i tiden 27,36. Endnu en dansker var med i top tre, det var Fie Godskesen med Erfulja som det lykkedes at komme i mål i tiden 27,83 sek og som altså rakte til en tredjeplads. Resultatlisten kan ses her. I store tur til CSI* som gik i 135 cm, der skulle man et godt stykke ned af resultatlisten for at finde den bedste dansker. Det var Rasmus Krebs Manniche som med Gammelbys Heartboy e. Heartbeat/Corlando som det lykkedes at komme på 8. pladsen efter de kom i mål i tiden 30,04.  Der skulle rides rigtigt stærkt for at lægge sig i spidsen af klassen. Det lykkedes for svenske Sandra Carlsson med Zinedine e. Ziezo/Loredo da de kom i mål i tiden 27,94 sek. Det blev amerikanske Lucas Porter som med Phineas e. Lamantos/Quattro B samt svenske Jacob Hellström som fik placeret sig på andenpladsen da de kom i den præcis samme tid 28,88 sek. Resten af resultatlisten kan ses her. For juniorerne var der til gengæld endnu en dansk sejr i lille tur som gik i 120 cm. Her blev det Emilie Weilsby som med Quick Step e. Quantrum/Sir Dancer xx som kom hurtigst i mål da de passerede målstregen i tiden 54,25 sek. Endnu en dansker kom der på andenpladsen, denne gang var det Lærke Olesen med Solei de Ma Vie e. Landor S/Sir Caletto. Tredjepladsen gik til gengæld til en svensker. Det var Joel Torstenson som med Hidalgo e. Hip Hop/Acord II fik placeret sig efter de kom i mål i tiden 57,69. Resten af resultatlisten kan ses her. I store tur for juniorerne blev det til svensk sejr. Josefine Nykvist med Lara e. Quick Star/Cardento var absolut hurtigst i mål da hun passerede målstregen i 26.73 sek. Næsten 2 sekunder efter lå klassens nr. 2 som var Anne Kristine Truelsen med Conny P e. Carson Ask/ Gipsy d'Ask og de kom i mål i tiden 28,68 sek. Endnu en dansker kom på tredjepladsen, det var Cecilie Nathalie Schack Lord med Bequickley e. Vincenzo/Hamlet og de kom i mål i tiden 29,23 sek. Hele resultatlisten kan ses her. 