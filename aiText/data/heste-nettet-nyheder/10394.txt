Juleshow i højt tempo
2013-12-14T10:17:07
Danish Christmas Show afholdes netop nu på Vilhelmsborg syd for Aarhus. Stævnet har været igang siden tirsdag middag, og fortsætter til i morgen, søndag. Der har været gang i de indledende runder og idag rides så finalerne, Six Bar og Knock Out. Desuden rides en show Grand Prix klasse på 150cm i aften.   Netop nu er broncefinalen i gang og 99 ryttere dyster om en af de 25 placeringer.   Kl.11.10 starter Dansk Hesteforsikrings Sølvfinale, hvor præmien er en IFOR Williams hestetrailer til en værdi af 60.000 kr. Mon ikke denne præmie nok skal få rytterne til at yde deres absolut bedste og tage lidt ekstra chancer?   Senere på dagen ligger gruppespringning, den altid spændende Six Bar klasse og Knock Out klassen, inden sangerinden Julie Bertelsen kommer og spreder lidt ekstra julestemning med lidt god musik, som optakt til stævnets show Grand Prix klasse. Denne klasse rummer 53 starter og starter planmæssigt klokken 20.00 og varer frem til midnat.   I anledning af stævnet har flere rideudstyrsforretninger stillet op i og udenfor hallen, så er man bagud med julegaverne er der med garanti noget at finde til den hesteinteresserede.   Der er idag entre på 125 kr for voksne og 75 kr for børn.