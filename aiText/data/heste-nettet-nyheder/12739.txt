Gregory Wathelet vinder af WC i Leipzig
2017-01-23T00:44:22
Det lykkedes Gregory Wathelet at vinde den 10. afdeling af denne sæsons World Cup kvalifikationer. Afdelingen fandt sted i Leipzig i Tyskland, og det var på den 11-årige Coree e. Cornet Obolensky/Liberty Life at Gregory tog sejren efter at hele 16 ryttere måtte slås om placeringerne i omspringningen. Den tyske banedesigner Frank Rothenberger havde designet en bane med i alt 13 forhindringer med i alt 16 spring. I alle World Cup kval. er der maks 40 startende ryttere, og i dag var feltet præcist 40 ryttere. Hele 16 ekvipager lykkedes at ride banen fejlfrit, og de 6 af dem var fra den yngre generation - fx det unge norske talent Johan-Sebastian Gulliksen som i øvrigt havde sin World Cup debut her i Leipzig. Som første rytter i omspringningen var den kun 21-årige Gudio Klatte fra Tyskland på den 10-årige vallak Qinghai e. Quidam de Revel/Cordalme. De fik en god fejlfri runde, og kom i mål i tiden 44.90 sek. Kort efter kom sidste års vinder af World Cuppen i Leipzig - tyske kun 23-årige Niklas Krieg på sin 13-årige hoppe Carella e. Clearway/Concerto 4. Han leverende en fantastisk og hurtig runde, og lagde sig i spidsen med 43,76 sek. Der skulle en del ryttere igennem omspringningen, før der kom en ny fører af klassen. Men da franske Kevin Staut kom på banen på sin 16-årige vallak Reveur de Hurtebise HDC e. Kashmir van Schuttershof/Capricieuz Des 6 Censes, lagde han sig stærkt i spidsen med tiden 41.94 sek. Som tredjesidste på banen fik Gregory Wathelet lagt sig i spidsen af klassen, hvilket skulle vise sig at holde helt til det sidste. Han sluttede tiden på 41.77 sek, og det endte med med Kevin Staut tog 2. pladsen og Niklas Krieg tog 3. pladsen. Efter klassen udtalte Gregory Wathelet, at han ikke troede på at han vandt, før sidste rytter havde krydset mållinjen. "Jeg vidste jeg havde to hurtige ryttere efter mig. Jeg fik ikke muligheden for at komme til så mange World Cups før jul, men jeg håber på at komme til Zürich og Bordeaux for at samle flere point sammen". Sidste års vinder Niklas Krieg udtalte, at han lovpriste stævnet i Leipzig: "Jeg tror at mine heste virkelig godt kan lide at være her. Jeg håber, at jeg kan komme tilbage næste år. Jeg vidste efter min runde, at det dog ikke ville være hurtigt nok til at vinde". Kevin Staut indtog dagens 2. plads, men det var også med til at sikre ham at være helt i front på den samlede liste i den vesteuropæiske liga. Han udtalte bl.a. at han var rigtig glad for dagens resultat: "Jeg er virkelig glad. World Cup stævnerne er vigtige for mig." Omkring det høje antal ekvipager i omspringningen, kommenterede Kevin, at det er den høje standard, der nu er i sporten: "Springene, bunden - det er topfaciliteter her. Da jeg gik banen, forventede jeg ikke så mange fejlfrie runder. I dag var niveauet i sporten virkelig højt, det er begyndt at blive rigtigt svært at designe baner - det er et job, jeg helt sikkert ikke vil have!" Det er muligt at se klassen samlede resultat HER.  Gregory Wathelet. Arkivfoto. jp-photo.dk Kilde: worldofshowjumping