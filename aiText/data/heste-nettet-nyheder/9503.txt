World Cup-sejr til Bosty
2012-10-21T22:53:22
    Franske Roger Yves Bost tog søndag eftermiddag sejren i årets anden kvalifikation til World Cup finalen, ved stævnet i finske Helsinki.   På Castle Forbes Myrtille Paulois (SF e. Dollar du Murier/Grand Veneur) satte speedspecialisten alt ind i omspringningen, hvor han sluttede fejlfrit i tiden 37,39 foran spanske Sergio Alvarez Moya på hans nyerhvervede tophest, Carlo (Holst. e. Contender/Cascavelle), der stoppede uret på 37,48 sekunder.   Hollandske Jeroen Dubbeldam sejrede i sidste uges kvalifikation ved stævnet i Oslo, men måtte denne uge nøjes med 3. pladsen på BMC Utascha SFN (KWPN e. Lux/C-Indoctro).   Britiske Scott Brash red sin OL-hest Hello Sanctos (BWP e. Quasimodo v. Molendreef/Nabab de Reve) ind på 4. pladsen foran William Funnell på Billy Angelo (KWPN e. Tangelo van de Zuuthoeve/Kroongraff) på 5. pladsen.   I toppen af World Cup-stillingen ligger efter de to første kvalifikationer hollandske Jeroen Dubbeldam med 35 point foran spanske Sergio Alvarez Moya med 32 point. Storbritanniens Scott Brash indtager 3. pladsen med 25 point foran hollandske Maikel van der Vleuten og britiske William Funnell på en delt 4. plads med hver 23 point.