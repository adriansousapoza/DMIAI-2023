Grand Prix sejr til Donna Silver
2013-03-10T15:09:19
Højdepunktet for dressur entusiasterne ved dette års Dansk Varmblods hingstekåring i Herning, var dagens Grand Prix klasse, sponsoreret af Ecco.  Vinderen blev en utrolig sympatisk rytter i form af Daniel Bachmann Andersen, uddannet ved Rudolf Zeilinger i Tyskland, nu anset ved Helgstrand Dressage. Daniel Bachmann red guldmedaljehoppen Donna Silver til sejr med 73,333 %. Donna Silver e. Blue Hors Don Schufro/Willemoes blev i 2004 udnævnt til årets hoppe i Dansk Varmblod og blev i sin tid solgt på DV´s auktion for 500.000 kr. Daniel Bachmann red et yderst flot program, og i modsætning til de øvrige ryttere i Herning, fravalgte Daniel at ride ud af banen i strakt trav, men skridtet i stedet af sted efter afslutningsparaden for lange tøjler, mens klapsalverne lød.    Donna SIlver (JP-Photo)    Donna Silver (JP-Photo)    Andenpladsen gik til endnu en populær ekvipage i form af Lena Leschly Åmand og Gørklintgårds Fanero e. Olympic Ferro/Le-Mont-H med 70 %. Fanero har sin store styrke i passage, som bliver fremvist med stor udtryk. Hingstens store talent for galoppiruetter resulterede også i et 9 tal. Lena Åmand købte hingsten som 3 års, og har selv uddannet ham til Grand Prix.    Gørklintgårds Fanero (JP-Photo)  Nanna Skodborg Merrald indtog tredjepladsen med Milibar e. Milan/Liberty Dane med 69,858 %.  Millibar (JP-Photo)