27.000 kr. på spil ved landsstævnet i Holte den forgangne weekend
2014-04-03T23:28:31
I weekenden 28.-30. marts var der landsstævne i springning i Holte. Der blev afholdt nogle distriktsklasser i LB og LA, og ellers var der landsklasser fra MB* til S*. Lørdag blev S* afholdt. Holte Rideklub havde fået forhøjet doteringen til førstepladsen til 8000 kr., så der var noget at ride om for de i alt 14 startende ryttere. Efter en spændende omspringning blev det Hans Ley på Kong's Babados der løb af med sejren. Irske og tidligere dansk bosiddende, nu svensk bosiddende, Shane Carey blev nr. 2 på Eminento-B-VD Zwartbleshoeve, og Peter Lykke Svendsen blev nr. 3 på den hjemmeavlede Nykildegårds La-Chris. Holte afholdt en cup i både MB og MA fredag og lørdag og søndag med en finale med høje doteringer. I MB** finalen blev det Maria Hjort Frederiksen på Casino's Son L der blev vinderen af finalen og som kunne tage 1. pladsen sammen med doteringen på 4000 kr. Jessica Vinter Jensen blev nr. to og Sandra Enemark nr. 3. I MA** Cup-finalen var der intet mindre end 15.000 kr. at ride om til vinderen - og efter endnu en spændende omspringning, måtte lørdagens S* vinder, Hans Ley, se sig slået til andenpladsen. Vinderen blev Jessica Vinter på Levante 14 og på tredjepladsen kom Malene Lykke Nielsen.