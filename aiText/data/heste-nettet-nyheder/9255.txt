Verden: Svenskerne i front i trøstfinalen 
2012-08-04T14:05:13
Det blev Anna Svanberg og hendes smukke svenske varmblodshingst Tabasco 88 e. Topaasch/Sack, der løb med sejren i trøstfinalen for de 6 årige heste med et samlet resultat på 8,26. Det var bl.a. hingstens overbevisende skridt til 9,2 der var med til at sikre ekvipagens videre deltagelse i konkurrencen.   På andenpladsen fulgte endnu en svensk ekvipage nemlig Mia Runesson og hendes letbenede og elegante hoppe Barcelona 43 e. Figaro R/Bernstein, der opnåede en total på 8,2   Sidste kvalificerede ekvipage til finalen i morgen blev Jennifer Hoffmann og Florentinus V e. Florestan/Londonderry fra USA, der med den meget charmerende hingst opnåede samlet 8,16   Laura Mølvig og Atterupgårds Wolfgang (e. Welt Hit II/Lord Sinclair) blev bedste danske ekvipage med 8,02 og en samlet 6 plads. Wolgang gik endnu en fejlfri tur med god skridt og fine changementer og parader. Dommerne roste også Laura for at fremvise en meget velredet og positiv hest, men ønskede at se lidt mere aktive bagben.   Thomas Sigtenbjerggård og N.O.H.'S Daijoubo sluttede som nr. 10. Der var ellers begrundet håb for at Thomas kunne kvalificere Daijobo til finalen, efter at have vist et meget fint og afspændt ridt i den indledende runde, hvor parret også var tæt på en direkte kvalifikation. Desværre flød det ikke helt så godt for Daijobo i dag. Hesten blev lidt for rejst i nakken i traven og blev noget spændt i skridten, hvilket desværre gik lidt ud over takten. De sluttede med samlet 7,68   Andrea Woodard måtte desværre igen prøve at takle en meget spændt Højermindes Rolex (Romanov/Don Schufro), der atter i dag trippede skridtturen igennem og i det hele taget ikke i virkede tilpas i WM Arenaen. De sluttede som nr. 18 med 6,56   Link til resultat her    Anna Svanberg og hendes svenske varmblodshingst Tabasco 88 e. Topaasch/Sack (Foto: JP-photo.dk)  Mia Runesson og hendes letbenede og elegante hoppe Barcelona 43 (Foto: JP-photo.dk)    Jennifer Hoffmann og Florentinus V e. Florestan/Londonderry (Foto: JP-photo.dk)