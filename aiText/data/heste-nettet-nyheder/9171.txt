ROLEX Grand Prix i Aachen
2012-07-09T10:25:19
Den sidste springkonkurrence ved årets World Equestrian Festival i Aachen, var den store finaleklasse; ROLEX Grand Prix.   ROLEX Grand Prix Denne klasse er forbeholdt de absolut bedste ekvipager, og kvalificerede til at ride den er bl.a. vinderen af Grand Prix of Aachen 2011, individuelle medaljevindere ved seneste OL, individuelle medaljevindere ved seneste FEI World Championships m.fl. Ekvipagerne har også mulighed for at kvalificere sig i løbet af stævnet, og i alt kan 40 ekvipager deltage i klassen.   Klassen rides med to hovedrunder og en omspringning, og forhindringerne når den anseelige højde af maks. 160 cm. Anden hovedrunde har ca. samme antal forhindringer som den første, men sværhedsgraden øges.   Suveræn Whitaker Tre ekvipager fik to fejlfri hovedrunder, og måtte således i omspringning. Her viste engelske Michael Whitaker med hesten GIG Amai suveræn hurtighed og præcision, og vandt klassen i tiden 49,73 sek. På andenpladsen kom tyske Thomas Voß med Carinjo, der ligeledes klarede omspringningen fejlfrit i tiden 54,37. Tredjepladsen gik til endnu en tysk ekvipage, nemlig Meredith Michaels-Beerbaum med Bella Donna, der fik 4 fejl i tiden 56,96 sek.   De tre bedst placerede vandt hhv. 110.000 euro, 75.000 euro og 50.000 euro.   Se alle placerede og øvrige resultater fra klassen her   Se oversigt over alle klasser, resultater og prisuddelinger ved CHIO Aachen her    Arkivfoto: JP-photo