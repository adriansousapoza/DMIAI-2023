Blue Hors Zack: Årets hingst 2014!   Opdateret
2014-03-09T13:01:46
Blue Hors Zack løber med titlen som Årets hingst 2014 til Dansk Varmblods hingstekåring i Herning!   Det var en stolt Zack der gjorde sin entré, da tæppet blev trukket fra i Hal M og årets hingst blev præsenteret til publikums store begejstring. Dog var han ikke så begejstret for at stå stille og få prisen og kom da også en smule op at skændes med blomsteropsatserne. Han var dog tilbage i sit es, da han fik lov at vise sig i en æresrunde.   Blue Hors Zack er far til 20 kårede hingste og lige omkring samme antal medaljehopper. I 2012 havde han 250 bedækninger i Danmark og er blandt andet far til sidste års fløjhingste Blue Hors Zee Me Blue og Sezuan, samt dyreste hest på auktionen i går, der fik hammerslag på 500.000 kr., sølvmedaljehoppen Dam's Dustaire (e. Blue Hors Zack/De Noir).   Vincent Maranello og Blue Hors Zatchmo, der her i weekenden har høstet topplaceringer og varm ros fra dommerne, er også begge efter Blue Hors Zack.   Han forventes tilbage på konkurrencebanerne til efteråret, når han har overstået bedækningssæsonen. Måske vi får ham at se ham til JBK Horse Shows til oktober.    JP-Photo.dk   Se video fra Hal M her og videointerview med ejer Esben Møller  Video: AAFoto