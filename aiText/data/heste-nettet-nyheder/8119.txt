Eliteauktioner i Tyskland
2011-10-03T10:55:10
Eliteauktioner i den forgangne weekend hos Oldenburg og NRW  Det tyske Oldenborg-forbund afholdt i lørdags deres efterårseliteauktion. Dyreste ridehest blev katalog nr. 6, en kåret hingst e. Dimaggio/Rohdiamant. Han gik for et hammerslag på 240.000 euro til en køber i Monaco. Næstdyreste ridehest på auktionen blev katalog nr. 1, en 5-års hoppe e. Don Schufro/Rubinstein. Hun gik for 160.000 euro til en køber i Australien. Dyreste springhest blev katalog nr. 8, en kåret Nintender/Calido søn. Han blev solgt for 150.000 euro til Schweiz. Dyreste føl blev katalog nr. 87, et hinsteføl e. Danone I/Welt Hit II, der gik for et hammerslag på 25.000 euro. Lone Bøegh fra HP Horses i Danmark købte to spændende føl på autionen - et meget velgående hoppeføl e. Totilas/Sandro Hit og endnu et hoppeføl e. Fürstenball/De Niro til henholdsvis 24.000 og 18.000 euro. Link til samlede resultater for rideheste her Link til samlede resultater for føl her Westfaler-forbundet afholdt søndag deres eliteauktion. Dyreste ridehest blev her katalog nr. 13, en 3-års hoppe e. Ehrenstolz/Fidermark, der fik hammerslag på 140.000 euro. En stor, men funktionel hoppe, med især en smidig travbevægelse. Dyreste pony blev katalog nr. 31, en særdeles velgående 3-års hoppe e. HET Golden Dream / FS Golden Moonligt. Hun blev solgt for hele 90.000 euro, til trods for at hun kun måler 143 cm. Link til de samlede resultater af westfalerauktionen her