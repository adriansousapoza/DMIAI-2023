Dansk hest solgt til Jan Tops
2017-01-30T23:13:13
Den 5-årige Toulini Olympic er solgt til den verdenskendte hestehandler Jan Tops. Toulini Olympic kommer til at stå samme sted som sin mor 12-årige Vienna Olympic, der er en af verdens bedste springheste under Sheik Ali Al Thani fra Qatar, som trænes af Jan Tops i Belgien. Ekvipagen deltog bl.a. til VM i Normandiet i 2014.  Absolute Horses, der drives af Andreas og Christian Schou, annoncerede salget til Jan Tops på deres facebookside, hvor de samtidig takker deres svenske rytter Annika Axelsson for samarbejdet frem til salget.  Toulini Olympic er et embryo af Vienna Olympic, der blev foretaget inden salget af hoppen.  Kilde: Absolute Horses  