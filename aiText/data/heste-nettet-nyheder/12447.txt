Danske resultater til World Cup stævnet i Oslo
2016-10-15T23:15:30
I går lykkedes det igen Martin Mose Knudsen at slutte på tredjepladsen sammen med Connexion til CSIam i 120 cm i Oslo.  Lars Bak Andersen var også til start i går med Carrasco i 150 cm CSI5*, hvor de desværre endte lige uden for placeringerne men med en god nulrunde i bagagen.  Steve Guerdat red samme klasse på den danskavlede Albführens Happines, hvor det dog desværre blev til 8 fejl.  I dag var Lars Bak Andersen til start i 145 cm med Queens Dancer, hvor de endte på en 11. pldas efter en god fejlfri runde.  I samme klasse red Scott Brash Hello M'Lord (tidligere Nimble), hvor de også red en fejlfri tur men desværre uden for placeringsrækken.  I dagens CSI5* Grand Prix i 150-160 cm blev det belgiske Pieter Devos med Espoir som løb med sejren og 213.375,00 norske kr. Lars Bak Andersen var også til start med Arcado L, men desværre blev det til 8 fejl.  Steve Guerdat havde valgt at ride Albführens Happiness i dagens klasse, hvor de også sluttede med 8 fejl.  Resultaterne fra stævnet kan ses HER. 