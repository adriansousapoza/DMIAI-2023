Stinna Tange Kaastrup har mistet sin succespony
2011-11-02T22:16:47
Farvel til Labbenhus Snøvs  Ponyen Labbenhus Snøvs, der sammen med paradressurrytteren Stinna Tange Kaastrup har opnået store triumfer på de internationale og nationale dressurbaner de seneste år, er død efter en blodprop i tarmen.  Ekvipagen har gennem mange år haft et helt unikt samspil, som har begejstret og imponeret publikum og dommere verden over. Kaastrup og Snøvsen - en unik ekvipage  Det er ikke en hvilken som helst hest eller pony, der kan begå sig i paradressur, og slet ikke når rytteren, som Stinna Tange Kaastrup, er født uden ben. Men Labbenhus Snøvs var en ener, og sammen med den unge fynske rytter gik dressuren op i en højere enhed. Gennem de seneste år har ekvipagen, udover mange danske og nordiske mesterskabstitler, vundet dobbelt bronze og en sølvmedalje ved VM i 2010 og dobbelt sølv og en guldmedalje ved sommerens EM.  Se video med Stinna Tange Kaastrup og Labbenhus Snøvs på On-Sport her: www.onsport.dk/video/743755/stinna- kan-selv-ogs-uden-ben   Kilde: Pressemeddelse, Dansk Rideforbund