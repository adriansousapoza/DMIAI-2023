Svensk U25 dominans i Küren
2017-07-16T16:07:37
Sidste dressurklasse ved dette års Falsterbo Horseshow 2017 var U25 Grand Prix küren, hvor Danmark havde tre unge ryttere med i startopstillingen. Igen var det vanskeligt for danskerne at hamle op med de stærke svenskere, der satte sig på samtlige seks første pladser i klassen. Sejren gik til Denise ljungkvist på Soega, mens bedste dansker blev Emma-Amalie Wraa på Fuerst Fahrenheit L på en 7. plads   Total svensk dominans De danske U25 ryttere havde det svært i dag i dagens sidste klasse ved Falsterbo Horseshow, U25 Grand Prix küren i en klasse med 10 starter, hvoraf de tre var danske, og med et enkelt russisk indslag, udover værtsnationen sverige selv.   De danske ekvipager kæmpede bravt, men den svenske overmagt var for stor til at de danske dressurryttere på noget tidspunkt for alvor kom til at true den totale svenske dominans. Svenskerne satte sig på samtlige placeringer og de første 6 pladser i konkurrencen, og de danske ryttere fik ikke et ben til jorden.   Denise Ljungkvist løb med sejren på Soega med 71,975% efterfulgt af feltets sidste ekvipage Johan Wessner på Sterling G, med 71,645% der hermed satte punktum for den totale svenske dominans. Tre'er blev cecilia bergåkra Berglund på hesten Duschesse med 70,725%, efterfulgt af Alva Lander, Isabelle Tovek og Emma Jöhnsson.    Bedste dansker Emma-Amalie Weaa på Fuerst Fahrenheit Bedste Danske ekvipager endte på en 7. plads, Emma-Amalie Wraa på Fuerst Fahrenheit L med 65,650%, efterfulgt af Michala Mejlgaard Jensen på Trebiz med 63,550%, efterfulgt af feltets eneste russer.   Sidst i klassen kom Katrine Gammelgaard Loft på La Reina Romana, som opnåede en samlet score på rent 62%.   Selvom de unge U25 ekvipager ikke oplevede den store succes i det svenske, udgør det alligevel værdifuld international stævneerfaring som de alle kan tage med sig fremover.   Se samtlige resultater fra klassen her    Emma-Amalie Wraa på Fuerst Fahrenheit L, der opnåede bedste danske U25 resultat med en 7. plads i küren ved Falsterbo Horseshow 2017  