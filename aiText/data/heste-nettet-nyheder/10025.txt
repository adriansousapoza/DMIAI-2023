Pony skudt i hovedet med pil
2013-06-25T12:30:02
Barnsley, South Yorkshire: Pony skudt i hovedet med 20 tommer pil. RSPCA (The Royal Society for the Prevention of Cruelty to Animals) mener, der er tale om forsætlig grusomhed.   Da Bambi, 10 år, blev fundet med en pil i hovedet mandag den 10. juni i Barnsley, South Yorkshire, var hun så stresset, at man måtte vente på hendes ejere, for at hun ikke forårsagede mere skade på sig selv, hvis man prøvede at fange hende.En udsendt fra RSPCA, Joanne Taylor, anbefalede, at man lod hende blive på marken. Da ejerne kom blev hun fragtet til Churchfield Veterinary på centrets hesteenhed.   Røntgen viste, at pilen var trængt lige omkring 10 cm ind i bihulerne, men at den ikke var dødelig. Pilen blev fjernet, og stiksåret syet. Bambi er nu i bedring derhjemme, for det meste med bokshvile indtil såret heler, men hun får lov at komme lidt ud på marken.   Dyrlæge Bill Black udtalte, at hoppen var heldig at være i live, da pilen havde ramt tæt på vitale dele.   Taylor sagde: "Det var en rædselsvækkende og forsætlig dyremishandling på en forsvarsløs dyr. Pilen havde forårsaget Bambi så megen smerte, at hver gang hun flyttede på sig, slog hun sig, hvilket bare forårsagede hende endnu mere smerte. Jeg var virkelig nervøs for hende - man kunne se at hun var rædselsslagen over, hvad der var sket."   "Vi mener, at pilen er blevet affyrret fra en armbryst", tilføjer hun.   Bambis ejere, der ønsker at være anonyme, fortalte reportere, at de var forfærdet. "Vi er så oprevede over, at nogen bare vandrer rundt i området og svinger med et farligt våben," sagde de.   RSPCA søger nu vidner i området, der kan have set hendelsen.   Oversat fra Horse & Hound