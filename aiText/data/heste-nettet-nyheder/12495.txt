Dagens resultater til JBK
2016-10-22T22:56:47
Der har hele dagen været fuld gang i den i den store Kingsland arena her til JBK i Odense i dag. Men der har også været springning på programmet hele dagen i den lille hal, og de resultater skal I ikke snydes for! I morges kl. 8.00 gik CSI* lille tur. Da der var over 100 startende, bliver resultatlisten delt op i to, hvilket vil sige at der er to vindere, to der er nr. 2 mv.  De to vindere var i dag begge danske. Det var Camilla Ernst med Pegasus Bridge Z samt Jessica Støvring med Bellevue.  Begge andelpladser var også danske, det var Ann Langgaard med Kaldalgaards Celina og Louise Høj med Quinta 92. Det var først på tredjepladsen, at der kom nogen udenlandske ryttere til - det var Jesper Romp fra Holland samt Karel Cox fra Tyskland som begge havde fået en tredjeplads i dagens klasse. Hele resultatet af dagens klasse kan ses her.   Den næste klasse der blev afholdt i den lille hal var lille tur i CSI**. Her blev det til irsk sejr, da Shane endnu en gang vandt en klasse på Contenance 15. Ruben Romp fra Holland blev nr. 2 og Jesse Luther fra Tyskland besatte 3. pladsen. Bedste dansker blev Lejse Bramminge med Cascada som endte på en 7. plads. Lige efter fulgte endnu en dansker, denne gang Josephine Bøgh med Laurenz. Resultatet af klassen kan ses her.   Den næste klasse der blev afholdt var lille tur for ponyrytterne. Her blev det til hollandsk sejr, da Meike Zwartjens med Country Baboun var hurtigst igennem banen. 2. pladsen blev besat af danske Josefine Sandgaard Mørup med Kantjes Valentijn og Oliva Espersen med Niles Boy endte på 3. pladsen. Resultatet af pony lille tur kan ses her. Næste klasse blev endnu engang til udenlandsk sejr. Det var i store tur for ponyerne, og selvom det var tæt på en dansk sejr blev den svensk. Det var Julia Hallberg med Zabrino som var hurtigst i dag. Til gengæld blev Christine Thirup Christensen med Grantorine nr. 2 og lige i hælene kom endnu en dansker, nemlig Maria Nørregaard Langhoff med Pepper Ann 7. Hele resultatet af klassen kan ses her.  Den sidste klasse der blev afholdt i den lille hal i dag var store tur for juniorrytterne. Heller ikke her lykkedes det at få en dansk sejr, den blev i stedet svensk. Det var i lighed med stor tur for ponyerne svenske Julia Hallberg denne gang på Rolex. Her blev det danske Clara Hallundbæk med Quimono de La Roque som blev nr. 2 og Benedikte Rie Truelsen lykkedes at blive nr. 3 med Kouffa. Hele klassens reslutat kan ses her. 