OL-hest centrum i skandalehandel
2017-06-22T10:43:07
Den brasilianske køber af OL-hesten Ermelo del Castegno anklager den tidligere ejer og femstjernede FEI dommer Vincenzo Truppa for at dække over at hesten var halt i forbindelse med salget. Køberen Jorge de Rocha udstiller sine anklager i et åbent brev til sælger, hvori Vincenzo anklages for ikke selv at leve op til de idealer han i kraft af sin fremtrædende FEI-position repræsenterer   OL-hest i offentlig salgstvist OL-hesten Eremo del Castegno er havnet midt i en skandalesag i forbindelse med, at hans tidligere ejer, den fem stjernede FEI dommer Vincenzo Truppa solgte hesten til den 71-årige Jorge da Rocha, under påskud af, at hesten aldrig har været halt, på samme tidspunkt som han antageligt havde meddelt det italienske ride forbund, at årsagen til at han valgte at sælge hesten, skyldes at den ikke var helbredsmæssigt fit til at starte konkurrencer.    Drøm om at deltage i OL 2016 Køberen af OL-hesten Eremo del Castegno, Jorge da Rocha, har fremsat anklagen i et åbent brev til sælgeren, Vincenzo del Castegno, efter at have erfaret, hvad han mener er 'chokerende fakta' der omgav hans køb af Eremo del Castegno i slutningen af 2015 i håbet om at opnå deltagelse ved 2016 olympiaden i Rio i sit hjemland Brasilien.   Den 71-årige Rocha har redet I 30 år, har været aktiv sponsor for internationale shows og dressursporten I Brasilien og i udlandet. Han deltog endvidere med hesten Quixote Lancia i dressur ved OL i Sydney i år 2000.   Vincenzo Truppa's datter deltog med Ermo del Castegno ved OL i London i 2012, Verdensmesterskaberne i 2014, ved EM i 2011 og i 2013 samt ved World Cup finalerne i 2012 og 2013. Deres sidste konkurrence sammen var i Salzburg i Østrig i december 2015, altså i samme måned som salget af selv samme hest til Rocha fandt sted.   Rocha udtaler til pressen at han ikke vil sagsøge Vincenzo Truppa, men at han har lækket dokumentation der understøtter hans sag til medierne. Roca har efter sigende offentliggjort dokumenter og emails der støtter hans side af sagen.   En tvist om Ermelo's faktiske fysiske tilstand Ifølge Rocha har Truppa antageligt skrevet til det italienske rideforbund (FISE) i december 2015, hvori han angiver sit motiv for at sælge Eremo, nemlig at hesten ikke længere var fysisk i stand til at starte i konkurrencer. Hesten blev 15 år i 2016.   Ifølge Rocha fremgår en hel anden udlægning af hestens sundhedstilstand i en e-mail som Truppa har sendt til ham, omkring samme tidspunkt i december 2015. om dette beretter Rocha i sit åbne brev følgende: "Truppa skrev en e-mail til mig, hvori han skriver, at hesten aldrig har været halt og at jeg burde respektere hans udsagn ud fra hans status som 5* FEI dommer, mens han samtidigt kraftigt fraråder mit ønske om en mere detaljeret undersøgelse af hesten (primært MRI scanning) for at belyse evt. halthedsproblemer. Jeg følte mig foranlediget til at tage hans ord for gode varer fra manden der arbejder inde i selve hjertet af FEI", udtaler Rocha og fortsætter. "Alt imens jeg ventede på resultaterne fra doping-testen, og da jeg valgte at stole på Truppa's udtalelser og bønner, blev handelen afsluttet alene på baggrund af den kliniske undersøgelse af Eremo", og Rocha fortsætter: "I januar 2016 erfarede jeg at blodprøven fra undersøgelsen var blevet destrueret på foranledning af Truppa, og fik at vide, at det skulle være ifølge aftale med køber. Dette er ikke muligt. Jeg taler ikke engelsk og har aldrig talt med hr. Truppa og jeg har aldrig sendt ham nogen e-mail. Blodprøverne blev aldrig sendt til laboratoriet på Truppa's foranledning men uden mit samtykke.'   I et mediesvar til dressage.com forsvarer Truppa's handlingen med blodtesten, ved at tilkendegive at der ikke var taget blodprøve mhp en anti-doping test men derimod generel blod screening, da det forekom uden mening at teste for ulovlige stoffer, givet kendskabet til at hesten allerede havde konstaterede sundhedsproblemer. Truppa kommenterer derimod ikke påstanden om at han overfor køber havde anlagt vinklen at hesten aldrig havde været halt.   Truppa hævder at han ikke løj for FISE, hvilket Rocha bekræfter. 'Det er korrekt', skriver Rocha i sit åbne brev "Der var begrænsninger i hestens præstationsformåen. Først var det muligt at have det under kontrol, efterfølgende blev det til gener, og min beslutning var klar og ligetil. Eremo skulle ikke konkurrere på denne baggrund". Rocha hævder at Truppa bevidst har misledt og misinformeret om hestens tilstand på salgstidspuntet og at den bestemt ikke var fit til at konkurrere.   Hensynet til heste må gå forud for alt Men Rocha erklærer at hesten vil få al den tid, tålmodighed og omsorg, som det kræver at få den på fode igen, og tilføjer at deltagelse i OL blot var en lille del af de drømme han fortsat holder kær. Rocha tilføjer i sit åbne brev "For min del, så forventer jeg intet af dig [Vincenzo Truppa]. Den lidelse og skade du har forårsaget er uoprettelig. Efter at have erfaret detaljerne ved handlen med Eremo del Castegno, er det uforståeligt, at vi med så forskelligrettede principper og forventninger, begge er medlemmer af det samme FEI. Det er uden for min fatteevne at FEI, der er i besiddelse af disse fakta, fortsat har dit navn på listen over officielle internationale dommere og at du har heste i træning under din supervision", og han slutter: "Anstændighed og ærlighed må gå forud for alt. Enhver der ikke er drevet af disse principper, burde ikke udgøre en del af hestesporten. Dette er grunden til at jeg har besluttet mig for at gå offentligt, i håbet om at hensynet til hestene forbliver en prioritet og sikrer dem et langt liv inden for alle discipliner."   Så vidt det er Heste-nettets redaktion bekendt, har FEI endnu ikke officielt kommenteret sagen, Rochas åbne brev til Truppa, eller Truppas udtalelse om baggrunden for at tage blodtesten, og det vides ikke om de vil gøre det, eller om de fremsatte påstande vil få konsekvenser for nogle af parterne i FEI regi.        Den tidligere ejer og femstjernede FEI dommer Vincenzo Truppa's datter Valentina Truppa på Eremo del Castagena ved 2014 World Equestrian Games. (Foto: Ilse Schwarz)