Fem heste ramt af lastbil
2011-11-25T11:37:54
Ved firetiden torsdag morgen, blev fem løsslupne heste ramt af en lastbil i Sønderjylland. Alle fem heste døde, og kollisionen var så voldsom, at lastbilen endte ude i grøften. Lastbilens chauffør kom ikke til skade ved ulykken.   I følge jp.dk oplyser Syd- og Sønderjyllands Politi, at ulykken skete på Busholmvej omkring 500 meter fra rundkørslen Busholmvej, Krusåvej, Korskrovej ved Løgumkloster i Sønderjylland. Ingen af hestene var tilsyneladende chippet eller brændemærket, og kunne derfor ikke identificeres.   Det vides endnu ikke om hestenes ejer er fundet. Ved oplysninger om sagen, kan Syd- og Sønderjyllands Politi kontaktes på telefon 114.