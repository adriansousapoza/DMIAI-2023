Norsk dominans i Baltic Cup
2011-12-04T22:40:23
Det var de norske rytteres helt store ved dagens Baltic Cup finaler på Vilhelmsborg med sejre i 3 ud af 4 finaleklasser.   De danske ryttere havde taget godt fra sig af sejre og placeringer på stævnets første to dage, men søndagens finaler stod altså ikke i danskernes tegn.  I Baltic Cup finalen for kat. III ponyer sejrede svenske Julie Hallberg på Flying Dragon foran danske Anne Kristine Rie Truelsen på Flashy Gold Finch og svenske Adam Carey på Cappagh Night.   Norske Ingrid Synnøve Hansen sejrede i Baltic Cup finalen for kat. II ponyer på Kantje's Valentijn med næsten 6 sekunders forspring til andenplacerede Signe Marie Kolbe fra Danmark på Fredbos Mesterix. Christoffer Nerving Møllekær tog sig af tredjepladsen på Colour Mix.   Anne S. Aslaksrud og Rikke Celine Goplen på hhv. Lavalley Prince og Sonja Hof's Iris tog sig af 1. og 2. pladsen i kat. I ponyernes finale, begge ridende for Norge. Danske Christoffer Nerving Møllekær tog dagens anden tredjeplads, denne gang på Gracia Boy.   I juniorrytternes Grand Prix var den norske dominans total. De 7 første placeringer i klassen gik alle til de tilrejsende nordboer. Pål Flam sejrede på Gustav M og Victoria Wasler tog sig af andenpladsen på Cadiz van de Donkhoeve. Maren Smedhaug red Caleandro ind på klassens 3. plads. Bedste dansker blev Mie Daugaard Reimer på Aniviero Z som endte på klassens 8. plads.   Se alle dagens resultater i dette link