Tag næsebåndet af
2014-04-11T11:57:59
Har du nogensinde tænkt over næsebåndets funktion? Hvorfor det er opfundet? og om det er et nødvendigt redskab?   Funktion Næsebåndet blev indført på militærets heste, da det var vigtigt, at have en stop-knap der virkede når der blev skudt af om ørerne på hestene. Var der ikke næsebånd på hovedtøjet risikerede soldaten, at lave skade på hestens mundviger hvis den panikkede over en kanon der blev skudt af lige bag ved den og de blev nød til at tage meget fat i tøjlerne.   I dag har vi ikke store problemer med kanoner der skyder af når vi rider, men næsebåndet er forblevet som standardustyr på trensen.   Har man brug for næsebånd? Mange vil sige at, ja, de har brug for næsebåndet, i hvert fald den del af det der går ned foran biddet, da hesten fx. ellers vil åbne munden når de tager i biddet eller måske løbe fremad uden at reagere på biddet!   Men oplever du det problem vil jeg anbefale, at du overvejer om det, at bruge næsebåndet, blot er en måde at lukke ned for problemet, fremfor, at finde grunden til hvorfor hesten åbner munden - og derefter løse det!   Der kan være mange årsager til at din hest har lyst til at åbne munden, men som overordnet regel kan man gå ud fra, at den gør det for at fjerne et ubehag! Det kan være tænder der ikke er raspet og derfor gør at over- og undermund ikke kan bevæge sig frit i forhold til hinanden når munden er lukket, tandspidser der genere, ulvetænder, bid der ikke er optimalt tilpasset eller en for ufølsom hånd. Det kan også være at hesten ikke forstår tøjlesignalerne og derfor åbner munden når man tager kontakt til biddet!   Hvad gør jeg hvis min hest viser konfliktadfærd når jeg tager næsebåndet af? Ved at bruge næsebånd, fjerner du umiddelbart problemet, da hesten så ikke kan åbne munden! Du fjerner dog ikke årsagen til problemet OG heller ikke ubehaget eller smerten. I mange tilfælde risikere du, at gøre den større i stedet! Når hesten ikke kan åbne munden er der større indvirkning fra biddet, da munden ikke kan åbne sig og derved forsøge at fjerne ubehag/smerte. Heste vil altså stadig stadig have lyst til at åbne munden, den kan bare ikke!   Bliver din hest ved med, at vise ubehag når du rider uden næsebånd, må du overveje mulighederne for hvori problemet ligger. Skal den have et nyt bid? Har du for meget fat i tøjlen, eller bliver den forvirret over tøjlesignalet? Er der tandspidser, ulvetænder eller kroge i munden? Det er en god ide at tale med sin dyrlæge, bidtilpasser og underviser. De kan hjælpe dig til at se om der er problemer indenfor hvert deres felt.   Er der fordele ved at ride uden næsebånd? Ja det er der! For det første har du meget lettere ved, at se om der er for meget pres på biddet, da hesten har mulighed for at vise det ved at åbne munden.   For det andet har hesten mulighed for at bevæge sin over- og undermund i forhold til hinanden, når du beder den om at have hals og hoved i forskellige holdninger.   Den tredje gode grund er, at næsebåndet der går ned foran biddet (med mindre det er meget løst spændt og dermed kun til pynt) har meget let ved at trykke biddet op mod mundvigerne. Dette gør to ting. Det modvirker, at biddet kan ligge som det skal i munden, da det trykker bagud mod mundvigerne og det giver et konstant tryk fra biddet, der gør at du ikke kan træne ligeså fine signaler, som når biddet kun giver tryk når du aktivere tøjlen.   God førnøjelse!   Forsidefoto: JP-Photo.dk