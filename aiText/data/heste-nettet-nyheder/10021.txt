Stort hold ungheste videre ved championatet i Ålborg
2013-06-16T06:56:53
  Der var høj kvalitet langt ned i rækkerne ved gårdsdagens championatskvalifikation afholdt i Sportrideklubben Ålborg. Kvalifikationen fungerede ligeledes som den anden og sidste UVM-iagtagelsesklasse     Hele 23 ud af det 38 startende 5-års heste opnåede samlet 8 eller derover og er dermed kvalificeret til mellemrunden, der afholdes d. 21-22 september i Midderfart Ridecenter. Vinder blev den imposante og særdeles velgående kårede hingst Floricello e. Florencio/Dormello redet af Andreas helgstrand. Pointene til denne hingst var imponerende med 9,8 i trav, 8,8 i skridt, 9,6 i galop, 9,8 i ridelighed og 9,7 i kapacitet, hvilket gav en samlet score på 9.54 og en klar sejr. På andenpladsen kom klassens bedste danskavlede hest Safir e. Skovens Rafael/Aston redet af Lotte Skjærbæk. Han fik blandt andet 9,4 for sin smidige og energiske trav og opnåede samlet 8,88. Skovens Rafael gjorde sig atter positivt bemærket idet han står som far til både nr. 2,5 og 16 alle kvalificeret til mellemrunden.   Se samlet resultat og samtlige kvalificerede 5-års her     I 6 års klasse opnåede hele 15 ud af de 18 startende et resultat på over 7,6 som er adgangsgivende til mellemrunden. Andreas Helgstrand sad igen på vinderhesten, der denne gang hed Møllegårdens Pas Partout (e. Don Primero/Bøgelys Camaro). De opnåede samlet 9,24   Se samlet resultat og samtlige kvalificerede 6-års her   I dag søndag afholdes 4-års kvalifikationen med blandt andet stjernehingsten Sezuan på startlisten. Følg klassen der starter kl. 9.15 her        Møllegårdens Pas Partout (foto: JP-Photo.dk)