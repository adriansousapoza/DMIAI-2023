15. december - Skønsang
2012-12-15T00:15:01
   Musik er en stor del af min jul. Jeg nynner og skråler løs her i december, så både folk og fæ her i stalden er ved at blive bims af min skønsang. Alle de dejlige julesange. Min søde passer synger kun med på de mest romatiske julesange, og går rundt med et drømmende blik i øjnene. Hvad er der galt med hende? Hvad er din favorit? Jeg kan ikke vælge.     Da vi var på julevisit forleden, var der på hospitalet et par mennesker, der var meget glad for os heste. De sidder i kørestol, og vil gerne prøve at ride. Jeg vil gerne hjælpe dem med den oplevelse, så jeg er gået på jagt efter et sted, det er muligt for dem at prøve at ride.