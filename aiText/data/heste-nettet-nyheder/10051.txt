Sille Engermann bedste dansker i juniorkür ved NM
2013-06-30T16:58:59
 Kristine Koch Bejtrup (Arkivfoto: JP-PhotoSøndag red juniorerne deres individuelle mesterskab ved NM på Flyinge i Sverige. Sille Engermann og Fernet leverede bedste danske kür og blev placeret som nr. 6. Det nordiske guld gik til Alexandra Andresen fra Norge, mens hendes landskvinde Carina Brynildsen fik sølv. Bronzen gik til svenske Isabella Tovek.   Fine danske kürpræstationer  Juniorerne viste fine takter, da der blev redet kür søndag om de individuelle nordiske medaljer. Sille Engermann og Fernet leverede bedste danske kürprogram til 71,175 %, hvilket udløste en placering som nr. 6. Caroline B. Smidt og Donna Charian fik 71,150 % for deres program og endte på 7. pladsen, mens Kristine Koch Bejtrup og Cavaler blev nr. 9 med 70,925 %. Marie Skov Olesen og Brizard fik 68,900 % for deres tur og endte på 11. pladsen.    Kilde: DRF  