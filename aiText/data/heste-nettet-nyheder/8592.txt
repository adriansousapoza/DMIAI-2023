Resultater fra 4.1 B-finale
2012-02-25T10:48:57
I 4.1 B-finalen skulle 5 ryttere konkurrere om at få en plads i A-finalen.   Følgende ryttere deltog i B-finalen i 4.1, hvor der skal vises tølt, trav, skridt, galop og hurtig tølt:   Reynir Adalsteinsson - Bløja frá Skáney Sys Pilegaard - Óskar frá Akureyri Stian Pedersen - Globus fra Jokobsgården Dorte Rasmussen - Gumi frá Strandarhöfdi Hanne Smidesang - Vökull fra Kópavogi   Reynir lå som nr. 1 fra udtalelsen igår, så det var spændende, om at han ville beholde sin placering imod et hårdt felt af dygtige ryttere og heste.   Dorte Rasmussen modtog mange klapsalver efter traven, hvor hun brillerede med et 8-tal som den eneste af rytterne. Dermed placerede hun sig pludselig på en 1. plads inden skridten gik igang. På 2. pladsen efter traven lå som nr. 2 endnu en dansk rytter Sys Pilegaard, og Reynir måtte pt. affinde sig med en 3. plads.   Gumi fik desværre ikke så pæne skridt karakterer, og dermed ændrede pladserne sig igen fuldstændig, hvorefter Sys lå på en 1. plads, Stian som nr. 2, Hanne som nr. 3, Dorte som nr. 4 og Reynir som nr. 5.   Galoppen fremviste topheste med godt svæv og opspring, dog var Stians Globus lidt ilende bagtil og igen ændrede placeringerne sig: Hanne nr. 1, Stian nr. 2, Dorte nr. 3, Sys nr. 4 og Reynir nr. 5.   Den hurtige tølt måtte derfor blive dén disciplin, hvor rytterne måtte ride alt det frem, som deres heste havde i sig og virkelig arbejde for at få en den velfortjente 1. plads, som giver adgang til A-finalen.   Publikum ventede i åndeløs spænding, da speakeren annoncerede karakterne for den hurtige tølt: Stian og Dorte fik begge et 8-tal som de eneste men det var ikke nok til at få Hanne Smidesang væk fra 1. pladsen i B-finalen, som dermed fik overtaget 1. pladsen fra udtalelsen fra Reynir igår.   Vi kan derfor glæde os til at se Hanne Smidesang i A-finalen idag kl. 16.15, hvor det bliver spændende at se, om hun kan præstere samme flotte resultater som i B-finalen, når hun skal møde de ryttere og heste, som igår red sig direkte ind i A-finalen. Et hårdt felt at møde, men mon ikke Hanne har fået blod på tanden til at give den alt hvad hun og hendes hest kan senere idag og vise dem, at hun er en værdig konkurrent?      