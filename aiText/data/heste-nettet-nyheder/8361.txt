16. december
2011-12-16T00:15:02
    Så blev det en ny dag, og d. 16 december. På trods af at der falder noget mere regn end sne, er julestemningen nu alligevel ved at have ordentligt fat, eller hvad synes I? Jeg synes det er så hyggeligt med gran og lys overalt, men en smule julesne havde nu pyntet. Jeg har indtil videre fået lov at uddele to dejlige gaver i JHNs julekonkurrence, og på søndag gælder det næste vinder. Hvis du kan finde mig i dag, øger du chancen for at vinde denne uges gave.   Læs alt om JHNs julekonkurrence og se de lækre præmier her   I går gemte jeg mig i læsehestens område, og blev klog på mange ting om heste. Jeg fik også fundet en god bog til pigen der kommer og passer os. Hun har en lille hoppe, og snakker så meget om at hun gerne vil lave et føl. Men der er såååå mange hingste til rådighed, og hun har nogle helt specfikke krav. Hvor finder hun den rette hingst?