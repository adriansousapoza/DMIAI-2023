I.S.T Skandinavia Dressurfestival
2012-04-12T22:12:12
Efter et succesfuldt arrangement i 2011 inviterer Hvalsø Rideklub igen i år til I.S.T Skandinavia Dressurfestival i Kristi Himmelfartsferien.    Et væld af sponsorer har gjort det muligt at udlove store doteringer og super flotte ærespræmier i alle klasserne. Her i blandt kan der vindes en sadel til en værdi af 8.000 kr. sponseret af Scanhorse.   Torsdag d. 17. maj vil der være klubklasser for hest og pony. Derudover vil også WM roset Team Cup blive afholdt. Dette er en hold cup som afvikles i klasserne LD2 - LA1, hvor WM roset sponserer flotte unikke rosetter og æresbånd med rhinsten til de placerede hold.   Fredag d. 18. maj til søndag d. 20. maj afholdes distriktsklasser fra LB1 - PRM for ponyer og LA1 - Grand Prix for heste. Om søndagen afvikles kvalifikationer til DRF´s unghestechampionat, hvor vi i år er stolte af at have fået tildelt en iagttagelse til ungheste VM i Verden. For ekvipagerne fra distrikt 3 bliver der afholdt distriktsmesterskabet i individuelt pony dressur.   Sæt et stort kryds i stævnekalenderen, eller tag hele familien med og oplev ridning fra begynderniveau til højeste plan i de smukke omgivelser og super faciliteter i Hvalsø Rideklub.   For yderligere information se DRF portalen eller klubbens hjemmeside:www.hvl-rideklub.dk   