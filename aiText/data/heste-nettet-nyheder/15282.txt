Køb din ny hest på auktion frem til 19/3
2023-03-14T12:07:42
På Campen Auktioner kan du nu og frem til d. 19/3 byde på én eller flere af de 11 kvalitetsheste som Stutteri Unik fra Søhavegård har sat til salg på auktion.    Stutteriejer Morten Skov opdrætter dressurheste af racen dansk varmblod på Stutteri Unik på gården Søhavegård   Den mahognibrune hingst næsten svæver hen over savsmuldet i den indendørs ridebane på stutteriet Unik på gården Søhavegård. Rytteren har fuld kontrol over hesten, men selv for udenforstående er det nemt at se, at dette er en hest i særklasse. Hesten hedder Jeronnimo Unik, og er en af 11 ganske særlige heste, der lige i disse dage er på auktion nr. 8500 hos auktionsselskabet Campen Auktioner. Det fine ridt ligger som en video på Campens website - for salget af Jeronnimo og hans kolleger foregår nemlig online på en digital auktionsplatform. Dresseret til 'dans'   "Det er en virkelig flot samling af tilredne dressurheste, vi sætter på auktion her," fortæller auktionsdirektør Finn Campen, der udover sin position som auktionarius selv har en livslang passion for gode heste. "Vi sælger måske op til 100 heste om året på vores online auktioner, men det er helt exceptionelt at vi har så flot en samling til salg. "   Hestene er af racen dansk varmblod og er alle såkaldte dressurheste - altså de heste, der bruges til disciplinen, hvor hest og rytter sammen udfører en minutiøs, næsten danseagtig koreografi på banen, og hvor hestens lydighed og smidighed testes til det yderste. En sportsgren, der kræver de allerbedste heste for at lykkes.   God hestekarma De 11 heste kommer fra Stutteri Unik på gården Søhavegård mellem Randers og Viborg og er resultatet af mange generationers avl med fokus på netop dressurridning. Det betyder også, at flere af de udbudte heste tæller internationale mestre, sågar olympiske vindereblandt deres forfædre.   Det er stutteriejer Morten Skov, der står for at fremavle de bedste egenskaber blandt hestene. Han benytter sig af de nyeste teknikker inden for reproduktion, og udvælger hele tiden de bedst egnede hopper til avlen. "Når vi udvælger hopper til avl, går vi efter gode gangarter, at det er en robust hest, godt temperament og en god indlæringsevne, og selvfølgelig at den ser godt ud og har en god udstråling," siger han.   Håndslag på nettet Når man taler om hestehandel, får de fleste af os nok associationer til mænd med kasket, gummistøvler og solide håndslag, der besegler handlen - og langt færre vil tænke på online auktioner. Men faktisk giver det rigtig god mening at købe og sælge heste på en auktion på nettet.   "Når vi er oppe i så flot en samling af heste som med disse perfekt tilredne dressurheste, er der gode grunde til at sælge dem online. Fordelen ved at formidle salget af disse heste på en online auktion er, at heste i denne klasse er interessante køb for folk i hele verden, så vi har kunder, der kan følge med og købe på afstand. Derfor har vi også promoveret auktionen både i Storbritannien, Scandinavien, USA og i Mellemøsten på et arabisksproget medie, ligesom vores salgsmateriale findes på både spansk, hollandsk, tysk, engelsk og selvfølgelig dansk" fortæller Finn Campen.   Investering i heste Publikummet for auktionen er typisk ryttere, der konkurrerer i dressur på et internationalt niveau, hvilket giver onlineauktionen endnu mere mening. Men der er også andre interesserede potentielle købere i hestene. "Der er selvfølgelig forhandlere, som kan finde på at opkøbe hestene til videresalg. Men vi oplever også, at særligt gode dressurheste købes som investeringsobjekter på det internationale marked, fordi man kan udvikle på hesten og dens talenter," siger auktionshusejeren, men tilføjer dog, at hesteinvestorer som oftest har en stor passion for heste med i bagagen.   Hestenes ejer, Morten Skov fra Stutteri Unik er også begejstret for den digitale version af en auktion. Når en større flok, som denne, kommer på auktion samtidig, gør det, at han kan arbejde med hestene samlet frem mod auktionen. Auktionen foregår ved, at interesserede løbende kan byde på hver enkelt hest i en periode over tre uger.   Et sikkert køb Hestene ligger i alderen 3 til 11 år, og forventes solgt for både seks- og syvcifrede beløb. Her ville de fleste nok studse lidt ved tanken om at foretage sådan en investering online. Men auktionarius forsikrer, at sådan en handel er helt gennemskuelig og sikker.   "Vi stiller jo alle mulige former for materiale til rådighed, der giver indblik i hestene - alt fra dyrlægerapporter, røntgenundersøgelser, fotos og videoer, hvor man kan se hestene agere, plus at man selvfølgelig kan besøge stutteriet. Desuden har vi lagt vores salgsperiode op ad den årlige hingstekåring i Herning, så interesserede købere kan komme forbi og møde os til en snak om hestene."      Kilde: Campen Auktioner / Ritzau