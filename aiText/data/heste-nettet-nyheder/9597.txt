8. december - Nisseopskrift
2012-12-08T00:15:01
 Åhhhhhh, æbleskiver! Med flormelis og syltetøj. De voksne mennesker drikker gløgg. Jeg kan bedst lide varm cacao med flødeskum. Her på gården bages æbleskiverne efter en meget gammel opskrift. Det siges, at det er nisserne der har efterladt opskriften. Pludselig en dag lå den bare midt på køkkenbordet, på skrøbeligt papir, skrevet med snirklede bogstaver. Ingen ved, hvor den kommer fra. Nu er den sat i glas og ramme, og har sin faste plads i køkkenet. Naboens og deres stalddreng er inviteret over til gløgg og æbleskiver.     Det minder mig om, da vi var på skovtur. Da kom vi forbi en fold, hvor der bl.a. gik en næsten 2 meter høj hest, der var lige så rar som den var stor. Hvilken race var det mon vi mødte?       Læs alt om konkurrencen her