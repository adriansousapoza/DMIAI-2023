Vinderne af formiddagens springklasser til JBK
2016-10-21T18:51:35
Imens at der i formiddags var fuld gang i den store hal med finalerne i Dansk Rideforbunds Championat, så var der samtidig gang i den lille hal. Her blev der afviklet mange klasser igennem dagen. Her var både lille tur for juniorerne, både lille og store tur ponyrytterne samt seniorerrytterne i CSI* kom også igennem lille tur. Deres store tur går først senere i aften. De første der var i ilden i den lille hal var juniorrytterne. Her blev det danske Emilie Weilsby der med Quick Step vandt klassen efter de red en super flot og hurtig runde i tiden 24.88 sek. Lige i hælene på hende kom svenske Joel Torstenson med Hidalgo da han kom i mål i tiden 24.95 sek og lige i hælene på ham kom Camille Silke Pless med Corleone.Klassens resultat kan ses her. For ponyerne blev det i lille tur til hollandsk sejr, da Meike Zwartjens vandt klassen med Country Baboun efter de kom i mål i den ekstremt hurtige tid 54.64 sek. Nikoline Dresler blev klassens bedste dansker, da hun placerede sig som nr. 2 med Chocalarto efter de kom ind i tiden 59.52 sek. Det blev svenske Anna Hästbacka med Veni Vidi Vici som placerede sig på 3. pladsen efter de kom i mål i tiden 60.29 sek.Klassen resultat kan ses her. I store tur blev det til gengæld til svensk sejr hos ponyrytterne. Her var det Julia Hallberg som kun i mål i den hurtige tid 53.36 sek med din pony Zabrino. Andenpladsen gik til Harry Allen (lillebror til Bertram Allen) på Aughnashammer efter de kom i mål i tiden 54.52 sek. Bedste dansker blev Maria Nørregaard Langhoff efter hun placerede sig på tredjepladsen med superponyen Nikolina da de kom i mål i tiden 54.64 sek.Klassens resultat kan ses her. I lille tur i CSI* for seniorrytterne blev det til gengæld til en efterhånden tiltrængt sejr til danskerne. Det blev Nadia Siesbye Suhr der red sig til sejren med Ginger van het Elkenhof da de kom i mål i den lynhurtige tid 52.10 sek. Nordmændende tog sig af 2. pladsen, da Mikkel Flam med RR Lord of Rings kom i mål i tiden 53.87 sek. Kun 2/100 dele senere kom Jack Ray Nielsen i mål med Gerding's Monique hvilket rakte til en 3. plads i klassen.Resultatet af klassen kan ses her.