Horses & Dreams i Hagen
2011-05-05T22:09:56
4.-7. maj afvikles Horse & Dreams stævnet i Hagen, Tyskland, stævnet kan i år fejre sit 10-års jubilæum. Ingen Totilas til Horses & Dreams I år har der været særlig opmærksomhed omkring arrangementet da hingsten Totilas var meldt til sit første stævne med sin nye rytter Matthias Alexander Rath. Desværre satte en hovbyld hos tophingsten en stopper for deres deltagelse pga. karentænetiden for den behandling Totilas har fået i forbindelse med hovbylden, og Horses & Dreams har officielt endeligt meldt ud på deres hjemmeside at den meget omtalte ekvipage ikke kommer til start. Danmark stærkt repræsenteret i Hagen Danmark er dog stærkt repræsenteret ved stævnet i dressurklasserne kommer Nathalie zu Sayn-Wittgenstein, Sune Hansen, Andreas Helgstrand, Anette Ejlersgaard, Martin Christensen, Fie Skarsøe, Bo Høstrup og Maria Anita Andersen til start.  Bo Høstrup i Verden 2010 Arkivfoto: Molin-foto.dk I dag på stævnets anden dag har de danske ryttere lavet gode resultater. I Intermediere II blev det til en flot andenplads til Martin Christensen og Aribo e. Accord II/Admirano ekvipagen sluttede med 66.053%. Ligeledes blev det til en 7.plads for Martin Christensen med hesten Weissager e. Welt Hit/Onyx med 63.316%. I Intermediere I blev det Fie Skarsøe der red sig ind som bedste placerede dansker på en 4.plads med hesten One-Night-Stand e.Olivi/Ferro med 70.158%. Maria Anita Andersen og Loxana sluttede på en 17. plads mens Nathalie zu Sayn-Wittgenstein og Fabienne var at finde på en 23.plads.