To 29-årige skal repræsentere USA i World Cup finalen
2017-03-15T19:18:59
World Cup finalen i dressur i Omaha bliver en kamp mellem den etablerede dressurverden og de unge dressurkometer, og USA har allerede kvalificeret de to unge 29-årige ryttere Kasey Perry-Glass og Laura Graves, der er nye kometer på dressurhimlen, og hvor den ene rider på en dansk avlet hest   Stærke unge kort USA stiller med to nye unge kvindelige stærke kort, når der afholdes World Cup finale i dressur i Omaha. Begge er de blot 29 år gamle. Det drejer sig om Kasey Perry-Glass og Laura Graves, der er blot tre måneder ældre end Kasey, der begge rider på europæisk avlede heste henholdsvis den danskavlede DV vallak Gørklitgårds Dublet og den hollandske varmblod Verdades.   Kasey Perry-Glass Kasey påbegyndte sin international ridekarrierre på Dublet i lilletur på hjemmebane i Californien i 2013, men året efter flyttede hun til Wellington, der er blevet lidt af et kraftcenter for top dressur shows i USA.   Hun deltog på det amerikanske hold sammen med Dublet, der tog turen til Europa i 2015 for at træne og forberede sig til de Pan Amerikanske Lege. Ekvipagen deltog igen i 2016 og præsterede at komme med på det amerikanske hold, der sikrede sig bronze i Rio ved OL i sommers - der var første OL medalje for USA siden 2004.   Laura Graves Laura Graves, har kun redet den 15-årige KWPN vallak Verdades på internationalt plan, som hendes forældre købte til hende som føl fra Holland på baggrund af en salgsvideo, og de har hermed vokset sig op igennem rækkerne sammen og delt alle oplevelserne hele vejen sammen. Laura Graves kommer oprindeligt fra Vermont, men er ligeledes flyttet til Florida for at ride på fuld tid.   Laura og Verdades har de sidste par år gjort det så formidabelt, at de for nuværende ligger nummer 4. på verdensranglisten og ligesom Kasey netop har sikret sig en plads i World Cup finalen i Marts i Omaha. De har bl.a. bare inden for den sidste måned brudt 80% muren i Grand Prix.   Trænes af Debbie MacDonald Både Laura og Verdades, og Kasey og Dublet, som ligger på en 17. plads på verdensranglisten, trænes af Debbie MacDonald. Debbie MacDonald var den første amerikaner nogen sinde, til at vinde World Cup'en, helt tilbage i 2003, hvor hun vandt på hesten Brentina. Steffen Peters vandt titlen på Ravel i 2009, og blev hermed den anden vinder i rækken.   Spændende Omaha finale World Cup finalen afholdes i Omaha og der er på forhånd lagt op til et særdeles stærkt og konkurrencestærkt felt af internationale topryttere. Isabell Werth og Weihegold, må siges at være storfavoritter med talrige sejre i den seneste tid og en perlerække af sejre over 80 %. Også Storbritanniens Carl Hester på Nip Tuck - verensranglistens 5'er er for tiden i storform, ligesom den forsvarende mester hans Peter Minderhoud fra Holland på Glock's Flirt, foruden de to unge amerikanske kvinder.   Lad os både på at de danske ryttere også kan være med til at blande sig i konkurrencen.      Laura Graves på Verdades som skal repræsentere USA ved World Cup finalen i Omaha (foto: SusanJStickle)