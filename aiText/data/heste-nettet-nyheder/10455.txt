Tiltalt for drab på Plum-pony
2014-01-07T21:08:14
Drabet på TV-kokken, Camilla Plums pony på Tisvilde stand i nordsjælland, var en af sommerens mest opsigtsvækkende og makabre sager. Politiet har nu tiltalt to personer i ejerens egen personkreds Opsigtsvækkende sag De fleste husker sikkert en af sommerens helt store mediehistorier. Det var nyheden om den lille yndige palomino pony, kendt i nabolaget under navnet Tarzan, der blev slået ihjel på Tisvilde strand den 22. juni 2013. Sagen var særligt opsigtsvækkende, da det viste sig, at den blot 3-årige pony, tilhørte den kendte TV-kok og kogebogsforfatter Camilla Plum, der først tog stærk afstand fra sagen.   Efterfølgende viste det sig imidlertid, at drabsmændene tilhørte kredsen omkring den kendte TV-kok, og at ponyen var tiltænkt at lande som bøffer på middagsbordet. Det blev imidlertid aldrig til noget, da udskæringen blev forstyrret af forargede vidner til episoden, og endte med at forbipasserende anmeldte det ubehagelige optrin og fund. Camilla Plums søn, erkendte på tidspunktet for afsløringen, at have medvirket til drabet,og bidrog selv til at offentliggøre flere breve til medierne og offentligheden, hvori han erkendte drabet og forsøgte at forklare tankerne bag handlingen. Dette formildnede imidlertid ikke den ophedede stemning i medierne og blandt deres læsere. Lang efterforskning Som det fremgår, har sagen om Tarzan været længe undervejs. Som altid tager politiet dyreværnssager ganske alvorligt, og det var også tilfældet i denne spektakulære sag. Myndighederne mente desuden den var af principiel karakter, Derfor skulle den granskes grundigt.   Eksperter i dyremishandling blev hurtigt inddraget i efterforskningen. Bl.a. har specialister i slagtemetoder fra det Veterinære Sundhedsråd analyseret resterne af den døde hest. På baggrund af eksperternes vurdering, har politiet så efterfølgende valgt at rejse tiltale, formentlig i henhold til dyreværnslovens §28. Denne paragraf foreskriver, at hvis man ved overanstrengelse, vanrøgt eller på anden måde behandler dyr uforsvarligt, straffes man med bøde, hæfte eller fængsel indtil et år. Det er formentlig denne straframme de to tiltalte kan risikere at blive idømt.   Sigtelse bliver til tiltale Oprindeligt omfattede sigtelsen 3 personer, der medvirkede til drabet, men anklagemyndigheden frafaldt den ene, da man ikke mente der var grundlag for at rejse tiltale. Politiet ønsker ikke konkret at udtale sig om de tiltaltes identitet. Ifølge BT og Ekstrabladet drejer det sig imidlertid om Camilla Plums egen søn på 24 år samt dennes kammerat på 21 år, der begge var til stede ved pony-drabet.  Tiltalen rejses, til trods for at Camilla Plum, så sent som i sidste måned udtalte, at der ikke var grundlag for nogen retslig sag. Det skete i et interview til Coop-magasinet Samvirke, hvor hun udover denne udtalelse afviste at kommentere sagen yderligere. Da anklageskriftet endnu ikke er forkyndt, kan det ikke oplyses fra retten, hvad de to unge mænd konkret er tiltalt for. Heste-nettet vil forsøge at følge yderligere op på sagen.    Shetlænderen Tarzan, mens han stadig var i et stykke. - Her på stranden blev Tarzan slagtet