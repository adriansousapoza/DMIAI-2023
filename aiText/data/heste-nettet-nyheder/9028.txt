EM i distanceridning til Danmark i 2015 
2012-06-10T15:30:02
Det internationale rideforbund FEI har tildelt Danmark europamesterskabet i distance i 2015. Det er Molsridtet, der skal arrangere mesterskabsstævnet, hvilket betyder, at de ca. 100 deltagere skal prøve kræfter med en 160 km krævende rute i Mols Bjerge. EM i distance 2015 afvikles fra den 31. juli - 2. august.Mols Bjerge klar til mesterskabsdyst "Vi er både stolte og overvældede og glæder os til at komme i gang - det skal blive et fantastisk mesterskab. I dag er vi 20 personer i Molsridtet, men når vi når til 2015, skal vi gerne være vokset til 100, så vi kan give både deltagere og tilskuere en super oplevelse", siger Peter Christiansen, formand for Molsridtet. Det forventes, at der vil være ca. 100 deltagere ved EM i distance. Ryttere fra ikke-europæiske lande kan også deltage i konkurrencen, men kan i sagens natur ikke ride med om mesterskabsmedaljerne. EM i distance 2015 arrangeres af Molsridtet i samarbejde med bl.a. Dansk Ride Forbund og Syddjurs Kommune.   Forsidebillede: JP-Photo.dk