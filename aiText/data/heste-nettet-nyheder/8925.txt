Sejr til Uno Donna Unique
2012-05-19T20:36:58
Svenske Patrik Kittel har allerede efter få måneders samarbejde, fundet melodien med den danske UVM guldvinder, Uno Donna Unique e. Blue Hors Don Schufro/Falkland (opdr. Stutteri UNO ApS), som Kittels sponsorer erhvervede sig i starten af året.  I dagens St. Georg Special for 7-9 års heste, blev det en komfortabel sejr for den 8-årige DV-kårede guldmedaljehoppe med 76,146 %, mere end 4 % foran andenpladsen der gik til tyske Nadine Capellmann og Diamond Girl e. Diamond Hit.  Danske Kristine Møller blev placeret på fjerdepladsen med den 9-årige hannoveranerhingst Reve en noir e. Riccione/Lanthan med 71,902 %. Kristine Møller indtog ligeledes syvendepladsen, denne gang med den 7-årige trakhenerhingst Blanc Pain e. Peron junior/Silvermoon. Resultatliste    UNO Donna Unique med tidligere rytter Andreas Helgstrand (Arkivfoto: JP-Photo)