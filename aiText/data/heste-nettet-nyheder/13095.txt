Flotte ung- og ponyrytter præstationer ved Aalborg Dressage Event 
2017-05-13T00:13:44
Aalborg Dressage Event er i kommet godt fra start og selvom der er godt fremmøde fra udlandet og mange store klasser, har de danske ryttere der i dag har været i vælten generelt klaret sig rigtig flot - og det gælder i særlig grad de unge danske ryttere, der var på banerne i dag fredag Store Bededag   Danskerne suveræne i fredagens CDIP Nathalie Horsecare CDIP var dagens første klasse og stor nordisk fremmøde. Der var ialt 4 nordiske nationer repræsenteret ( Finland, Norge, Sverige og Danmark) der udgjorde en stor klasse med ialt 25 ponyryttere, men det var danskerne der satte sig solidt på placeringerne og der var danske ryttere på de første 7 pladser.   Louise Louise Christensen på Vegelins Goya e. Verona's Bo-GI/ Leunsveld's Darling Boy sikrede sig sejren med 75,171 % med Sara Aagaard Hyrm på andenpladsen på ponyen xxxxxx. Tredjepladsen gik til Kristian Würtz Green med 72,051 %, som tillige sikrede jeg 7. pladsen. Sofie K Hansen, Elisabeth Ulrich of Amira Aasted Jespersen, indtog henholdsvis 4. 5. og 6. pladsen.   Flor første- og andenplads til danske juniorer Dernæst var det juniorenes tur i Blue Hors Care CDIJ, og det var tillige et stort felt på 20 ryttere, som ligeledes blev domineret af danske ryttere.   Anna Maarbjerg Piechnik løb med sejren på Kirks Dibsi med 72,027%. Andenpladsen gik Natalie Hering på en ikke helt ukendt hest, nemlig Anne Troensegaards velfungerende røde trakehnervallak og UVM deltager Litvinenko Sjælstofte (e. Imperio/ Pidroneur). De sikrede sig en score på 71,847%. Tredjepladsen gik til svenske Cornelia T Oettersson med på Final Cut til 71,532, mens fjerde og 5. pladsen igen blev indtaget af danskere, nemlig Anne Mette Lyager på Brandtoftes Sjubel med 71,171 %, og Kristian Würtz Green på Schuberts Don Diablo med 70,135 %.   Svensk sejr i CDI3* Grand Prix Specialen Fredag eftermiddag blev det tid til afvikling af det 11 ekvipager store felt i Grand Prix Specialen, bestående af 5 danske ekvipager, to finske, og en enkel fra henholdsvis Italien, Norge, Tyskland og Sverige.   Det blev til svensk sejr, idet Therese Nilshagen på hingsten Dante Weltino sikrede sig sejren og hele 3,6 % foran feltets næste rytter, med et fejende flot ridt, der af dommerne blev belønnet med en karakter på 75,059 %. Hingsten er blot 10 år gammel og hermed også klassens yngste hest, som til trods for sin unge alder fremviste imponerende rutine og kvalitet i samtlige øvelser. De øvrige placeringer blev besat af udenlandske ryttere, dog formåede Lena Lena Leschly Aamann med Gørklintgaards Fanero at klemme sig ind på 5-pladsen som eneste danske placerede rytter med 67,608 %, efterfulgt af Line Hermann Hass, på Westergaardens Tarsan med 67,431 %   U25 Grand Prix Kür sejr til Sverige Dagens sidste klasse stod igen på de unge ekvipager i Aalborg Dressage Events Krafft CDIU25 Grand Prix Kür. Det blev en klasse med et flot højt niveau, og de unge ryttere bliver spændende at følge fremover.   Klassen blev igen til svensk sejr. Den gik til Lina Dolk og Biggles som scorede 76,050%. Anden og tredjepladsen gik til danskere nemlig Sille Engermann på Darius med 72,725% og Victoria E. Vallentin og Fabienne som opnåede 70,150%. Fjerde- og femtepladsen blev besat af de to svenske ryttere Alva Lander og Isabella Tovek, mens resten af feltet var danske ekvipager.   Sejr til Signe Andersen i ECCO CDIY Den særlige aftenklasse ECCO CDIY havde hele 28 ungrytterekvipager til start, og i denne klasse blev det til dansk sejr og en række yderligere placerede danskere.   Sejren gik til Signe Andersen på Waldemar, som opnåede 72,368 %. Andenpladsen gik til svenske Ludwig Wilken på Capo Knight, som opnåede 70,789 %, mens tredjepladsen gik til Sandra Aagaard Hyrm på Cavanillas-W til 69,342 %, mens Rose Marie Henriksen to sig af fjerdepladsen på guldmedaljehoppen Donna Silver, som opnåede 68,991 %.   Både pony-, junior- og ungrytterne rider igen i morgen lørdag og de slutter af med med Kür på bededagsferiens og stævnets sidste dag, søndag.   Vil du se de detaljerede resultatlister for dagen, kan de ses her      Så er den forlængede weekends store stævne Aalborg Dressage Event, kommet rigtig godt fra start, med særligt meget flotte placeringer til de unge danske ryttere (Arkivfoto: Tine Lessèl)