BBC afslører ulovlige hestetransporter   Reportage
2014-02-12T17:34:22
Ulovlige hestetransporter slipper i hobetal ud af landet, fra storbritannien til det europæiske fastland, hvor flertallet af hestene antageligt slagtes. Det er netop afsløret i BBC i programmet 'Inside Out', der sammen med organisationen World Horse Welfare har været på jagt efter de ulovlige transporter, som myndighederne gør meget lidt for at stoppe.   48 timer Over en periode på 48 timer, overvågede BBC's 'Inside Out' journalist-team trafikken af hestetransporter på havnen i Dover, sammen med hestevelfærdsorganisationen World Horse Welfare, som gennem længere tid har observeret og registreret trafikken af hestetransporter ind og udaf landet. Samtidigt fulgte de, en række velkendte hestehandlere fra havneterminalen på tværs af det Europæiske kontinentet, for at undersøge transporternes destinationssted.   I de små to døgn overvågningen stod på, og som inkluderede overvågning af den fransk-belgiske grænse, Belgien og de omgivende områder for bevægelser af heste, registrerede organisationen hele 91 transporter, der alle udgik eller ankom til denne ene havn - Dover.   Flere af hestetransporterne havde kapacitet til at transportere mere end 20 heste, og samtlige 91 transporter passerede uden nogen form for velfærds- eller dokumentkontrol af myndighederne.   Færgeselskab bekræfter transporter Et enkelt færgeselskab P&O, bekræfter rigtigheden i World Horse Welfare's observationer. Færgeselskabet har selv været bekymret for de store antal heste - ofte heste og ponyer med ringe helbredstilstand, i tæt pakkede transporter, der har været ledsaget af tvivlsom eller helt manglende dokumentation.   Som konsekvens, har færgeselskabet i en periode nægtet disse transportøreres adgang til deres færgetransporter til det europæiske fastland. Færgeselskabethar dog været opmærksom på, at de pågældende transportører, efterfølgende så blot har valgt at benytte andre færgeselskaber, og stoppede derfor kontrollen igen. En kontrol, der reelt udgør myndighedernes ansvar, men som bliver helt utilstrækkeligt varetaget.   Trussel mod hestevelfærd og fødevaresikkerhed Britiske heste og ponyer slipper herved igennem sprækkerne i det britiske kontrolsystem, ofte som mulige slagtedyr på det europæiske fastland, og transporterne udgør hermed både en trussel mod hestevelfærden og en fare mod fødevaresikkerheden for mennesker.   Hestevelfærdsorganisationen World Horse Welfare har længe overvåget transporter af heste og ponyer, der forlader de britiske øer via skibstransporter ud fra de britiske kyster. De fremfører, at hestene transporteres under falske forestillinger om, at de skal afsættes som ride- eller sportsheste, mens realiteten er, at flertallet af hestene i stedet ender som slagteheste på det europæiske fastland.   Heste uden papirer Heste og ponyer fra de britiske øer transporteres i hobetal uden de påkrævede dokumenter, der fastslår deres sundhedsstatus. Det er den påkrævede dokumentation, som man bl.a. her i Danmark slår så hårdt på, ved transporter af heste til udlandet. Uden disse dokumenter og de påkrævede fysiske tjek af hestene, har myndighederne ingen som helst ingen kontrol med, hvor hestene sendes hen, eller hvad de ender med at blive brugt til.   Manglen på den krævede dokumentation betyder, at den britiske landbrugsorganisation Defra og de lokale myndigheder ikke besidder nogen information om, hvorvidt hestene der eksporteres eller importeres er ved godt helbred eller er syge, hvilket kan være til risiko for såvel heste som mennesker.   Svigtet af myndighederne I BBC udsendelsen interviewes en anonym britisk hestetransportør, der udtaler, at han kun sjældent, hvis nogensinde bliver kontrolleret af Defra, hvis ansvar det reelt er, at foretage kontrol af hestetransporter der passerer den britiske grænse.   "Vi har opdaget en rigtig beskidt handel med heste af ringe værdi på tværs af Europa", siger formanden for hestevelfærdsorganisationen Roly Owners. "Vi ved, at i løbet af den ene weekend, vi observerede trafikken, fandt der 51 eksporter og 41 importer sted, som hver omfattede mellem 2 og 22 heste,. Så det er umiddelbart let at gætte sig til omfanget af transporterne størrelse. Hvad vi tillige ved, er, at disse transporter fandt sted, uden en eneste kontrol fra myndighedernes side! Alt hvad vi har fundet ud af har vi overdraget til myndighederne, men de har absolut intet foretaget sig", fortsætter Owners,   Ifølge Defra selv - den ansvarlige myndighed på området, er ingen heste eller ponyer i samme periode blevet eksporteret til slagtning, udfra eksport ansøgningerne at dømme. Men dette fastlås af velfærdsorganisationen, at være et være et helt fejlagtigt vurderingsgrundlag. World Horse Welfare organisationens efterforskninger viser imidlertid, at Defra ud fra deres dokumentgennemgang, ikke har den mindste indsigt i, hvad der reelt foregår. Organisationen har ved selvsyn kunne konstatere, at selv de mest basale kontroller fra myndighedernes side, ikke finder sted, til trods for hvad myndighederne hævder. Dette er reelt i direkte strid med lovgivningen og uden hensyntagen til velfærden af de heste og ponyer der passerer igennem de britiske havne, udtaler repræsentanten for velfærdsorganisationen. Desuden er det også i direkte strid med den gældende EU lovgivning om hestetransporter.   Medie-pres - eneste vej frem World Horse Welfare organisationen udtaler, at man har gennem længer tid har delt den relevante information med myndinghederne. Som følge af den manglende indgriben, har de nu valgt at inddrage offentligheden og medierne i sagen, som den eneste tilbageværende mulighed for at blive hørt og i håb om at dette vil få myndighederne til at gribe ind.   Dette har sandsynligvis virket. BBC's indslag og Horse World Welfare's arbejde og dokumentation, er ikke passeret ubemærket hos myndighederne. Man har netop fra officiel side udtalt, at kontrollerne med heste der importeres og eksporteres til de britiske øer, vil blive skærpet fra maj måned i år.   Den samlede dokumentation som World Horse Welfare har indsamlet, er nu overleveret til myndighederne og vil forhåbentlig blive anvendt til at styrke kontrollen på den mest hensigtsmæssige måde. Dette kræver naturligvis at myndighederne allokerer det nødvendige ressourcer til at foretage de nødvendige kontroller af hestetransporterne på samtlige kritiske grænseovergange og havne-terminaler.   Forhåbentlig betyder myndighedernes tilsagn, at der fremover bliver indført skærpet kontrol af dokumenter og fysisk tilsyn med hestetransporterne, således at det både kan bidrage til at sikre velfærden for de heste der transporteres og for at forhindre at ukontrolleret kød kommer ind i den menneskelige fødekæde.      Forsidefoto: World Horse Welfare