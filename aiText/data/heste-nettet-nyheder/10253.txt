Fiona Bigwood finder ny Grand Prix-talent i Danmark
2013-10-08T21:10:41
 Fiona Bigwood (Arkivfoto: JP-Photo) Britiske Fiona Bigwood, gift med danske Anders Dahl, har fundet sin nye top-hest i Atterupgaards Othilia. Stutteri Atterupgaard har leveret et utal af top heste, både når det gælder eliteføl, medaljehopper, kårede hingste men også rideheste på top niveau, hvor bl.a. Atterupgaards Molberg, nu Smeyers Molberg, deltog ved EM i Herning i sommers. Den danske ungrytter Cathrine Dufour har med Atterupgaards Cassidy stor internationalt succes og er bl.a. tredobbelt europamester. Cathrine Dufour har også med Atterupgaards Othilia haft stor succes i år, med hvem hun vandt DM for ungryttere samt gjorde sig positivt bemærket ved CDI-stævnet i Addington, England, hvor det blev til flere placeringer og sejre.   