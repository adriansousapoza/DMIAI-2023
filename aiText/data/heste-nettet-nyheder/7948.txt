England vandt i Dublin
2011-08-08T22:07:28
Det engelske hold vandt fredag den 7. og næstsidste afdeling af FEI's superliga nations cup serie. Det danske hold sluttede sidst. Med sejren lægger England sig nu på en delt andenplads i den samlede stilling side om side med Tyskland på hver 40 point, mens Holland fører med 44 point. Det danske hold var igen præget af enkelte gode præstationer og nogle der desværre ikke helt levede op til niveauet i en superliga nationsspringning.  Christian Schou og Coronada (Holst. e. Coronado I/Lacapo) leverede to runder med hhv. 8 og 4 fejl. Camilla Enemark og den hollandsk opdrættede hingst Regino (e. Animo/Rebel Z II) fik tre nedslag i den første runde men var den anden ene om at levere en helt fejlfri runde til det danske hold. Emilie Martinsen og Bøgegårdens Apollo (Holst. e. Acord II/Ronald) sprang to runder med hver to nedslag, mens holdets yngste rytter Cecilie Tofte uden tvivl var kommet på sit livs endnu sværeste opgave. På den 10-årige vallak Udessa (KWPN e. Concorde/Ramiro) indkasserede Cecilie 21 fejl mens hun i den anden runde valgte at trække sig. Det danske hold ligger inden sidste runde i Rotterdam på en absolut sidste plads med blot 9 point.