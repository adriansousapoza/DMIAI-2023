Sølv til Danmark i Euro Cuppen
2017-07-17T10:01:57
Efter en meget flot konkurrencedag i går, søndag, kunne de danske ungdomslandsholdsryttere i western, stille sig på præmieskamlen for at modtage en meget velfortjent sølvmedalje. Det danske hold blev kun slået af et fantastisk stærkt tysk hold, og på tredjepladsen kom det Italienske hold.   Det tyske hold endte med 17 samlede point, det danske hold med 14 og det italienske hold fik samlet set 12 point. I Youth Eurocuppen deltog 8 nationer.   Et rigtig flot resultat af de fire danske ryttere, Jacob Hofman, Emilie Bendix, Michaela Navrsted og Alberte Mathisen. Samtlige ryttere red point hjem til holdet og kæmpede for hvert eneste af dem.   Det danske Amateur hold klarede sig knap så pænt i Euro Cuppen, og endte på en samlet 4. plads ud af 6 deltagende nationer. De måtte se sig slået af endnu et stærkt tysk hold, efterfulgt af Schweiz og Italien på henholdsvis 2. og 3. pladsen. Dermed endte det danske Amateur hold lige udenfor podiet.   I går og idag forlader de Danske ekvipager så Frankrig, og sætter kursen hjemad mod køligere himmelstrøg og en ganske velfortjent pause.