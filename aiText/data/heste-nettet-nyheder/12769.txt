Tina lund er med i endnu et TV-program
2017-01-30T12:29:00
Tina Lund er kendt af de fleste i ridesporten, og blev kendt i hele Danmark efter sin optræden i Vild med Dans i 2008, hvor det lykkedes hende at komme helt med til finalen. I 2010 havde hun sit eget TV-program "Tina Lund - Helt tæt på", der blev sendt på TV2. Yderligere har hun været med i en række andre TV-programmer. Tina Lund er med i endnu et program. Programmet har titlen "Forsidefruer". Tina udtaler til ridehesten.com, at hun har sagt ja til at være med i programmet, fordi det handler om både at være forretningskvinde og mor på samme tid. Samtidig oplever Tina, at mange spørger hende, hvordan livet er i Dubai, hvorfor hun gerne vil vise, hvordan livet er i Dubai når det kommer til forretningen og det at være mor. I programmet vil man netop komme til at følge Tinas hverdag, hvor stævner og familien bestående af hendes mand Allan og hendes to børn Lilly og Louis er en stor del af hverdagen. I serien kommer man også til at møde Janni Ree, Amalie Szigethy, Sarah Louise Christiansen og Gunnvør Dalsgaard. De endelige datoer for hvornår det vises i TV er endnu ikke kendt, men progammerne bliver vist på Viaplay, Viafree og på TV3 i løbet af dette år.    Tina Lund. jp-photo  Kilde: ridehesten.com