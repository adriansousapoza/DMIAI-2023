En parade af verdensklasse ryttere til JBK 
2012-10-01T18:15:50
Når JBK Horse Shows og ECCO slår dørene op til Danmarks største ridestævne den 11.-21. oktober 2012 er det med en perlerække af internationale stjerneryttere i dressur og springning. Dressurrytterne kæmper om sæsonens første point i Reem Acra FEI World Cup turneringen, mens springrytterne mødes til en styrkeprøve i blandt andet 3-stjernet Grand Prix.  OL-topmøde i dressur JBK Horse Shows 2012 tegner til at blive med en parade af internationale stjerner. Der venter således publikum store sportslige oplevelser ved dette års JBK Horse Shows med Reem Acra FEI World Cup Dressur og JBK International springning der præsenteres af ECCO.  Prinsesse Nathalie zu Sayn-Wittgenstein og Anna Kasprzak fra det danske OL- dressurhold kommer til start i World Cup. Ligeledes vil Andreas Helgstrand og hesten Lataere samt Joakim Thomsen og hans upcoming stjerne på den danske dressurhimmel, Akeem Foldager prøve kræfter med World Cup turneringen. De får lejlighed til at ride mod særdeles stærke internationale profiler der også var med ved sommerens OL.  Tyske Helen Langehanenberg og Anabel Balkenhol, der var med til at sikre Tyskland en holdsølvmedalje ved OL, meldte for nylig deres ankomst til Odense.   Flere foreløbige tilmeldinger er ligeledes tikket ind på stævnekontoret. Den hollandske stjerne Edward Gal kommer med sin OL-hest Glocks Undercover. Parret var med til at sikre Holland holdbronzemedaljen i London. Hans landsmand Hans-Peter Mindhoud kommer med Undercover Tango - parret vandt sidste års Reem Acra FEI World Cup i Odense og har altså valgt at forsøge at gentage succesen.   Der bliver nærmest tale om et OL-topmøde for de svenske OL-ryttere, da Tinne Vilhemson, Minna Telde og Rose Mathiessen har meddelt, at de agter at komme til Odense. Førstnævnte blev i øvrigt nummer tre i sidste års Reem Acra FEI World Cup Dressur. Fra Belgien kommer endnu en OL-rytter. Det er Claudia Fassaert, der også stiller til start på sin OL-hest, Donnerfee.  Oplev verdensranglistens nummer 1 i springning I Odense vil man kunne opleve den ene internationale stjernespringrytter efter den anden. Feltet til de internationale springklasser den 17.-21.oktober er i år spækket med internationale stjerner! Verdensranglistens nummer 1 og regerende europamester, svenske Rolf-Göran Bengtsson er igen i år at finde på startlisterne. Den store profil og fast inventar på landsholdet i en af Europas førende ridenationer Tyskland, Marcus Ehning tager sammen med sin bror Johannes Ehning turen til Odense. Fra Storbrittanien møder legendariske John Whitaker sammen med Robert Whitaker. Fra Schweiz kommer Claritta Crotta og Werner Muff.  Så der bliver nok at bide i skeer med for de danske ryttere der stiller op. Foreløbig er der fra Danmark meldt Andreas og Christian Schou, Søren Pedersen, Charlotte von Rönne, Thomas Sandgaard, Kim Henriksen og Rikke Haastrup.   Blandt højdepunkterne i den internationale springning er:  ? Torsdag og fredag afvikles CSI*** Lille tur og medium tur ? Lørdag afvikles CSI*** Medium tur finale og CSI*** Grand Prix - kl 18.00  Webbsite: http://www./worldcup-odense.dk   Kilde: Pressemeddelse JBK Horse Shows    Edward Gal (foto: Ridehesten.com)