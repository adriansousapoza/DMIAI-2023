Indsamling skal sikre ny succeshest
2011-11-22T23:46:32
Paradressurrytteren Stinna Tange Kaastrup, mistede for nylig på tragisk vis succesponyen Labbenhus Snøvs. Nu skal en indsamling fra Heste-Nettet og Camilla Rosenlund sikre penge til indkøb af en ny top-hest, og dermed puste liv i håbet om Stinnas deltagelse ved OL i paradressur i 2012, London.   OBS: Indsamlingen er slut!   En sort sky gik for solen, da Stinna Tange Kaastrup d. 31 oktober mistede sin fantastiske pony grundet en blodprop i tarmen. Stinna og Snøvsen har haft stor succes såvel på de nationale som internationale dressurbaner de seneste år, og havde et unikt samarbejde. Stinna Tange Kaastrup er født uden ben, og på trods af hendes dygtighed, kræves derfor en helt særlig pony - det perfekte match. Og det perfekte match, må Snøvsen og Stinna siges at have været, idet de gennem de seneste år sammen har vundet, udover mange danske og nordiske mesterskabstitler, dobbelt bronze og en sølvmedalje ved VM i 2010 og dobbelt sølv og en guldmedalje ved sommerens EM.   Indsamling skal sikre det nye perfekte match Stinna har stadig drømme om OL i London i 2012, og søger nu støtte til at kunne købe sin nye "dansepartner". Derfor har Heste-Nettet, i samarbejde med Camilla Rosenlund, oprettet en indsamling der skal sikre midler til køb af en ny dressurhest til Stinna. Eventuelt overskydende midler vil blive anvendt til udgifter i forbindelse med OL, eller fremtidige rejser i forbindelse med Stinnas sport   Indsamlingen startede d. 1/11 2011, og løber til d. 1/5 2012. Bidrag kan indbetales på følgende konto: reg.nr.: 3361 konto nr.: 3361626648   Du kan også betale online her - og samtidig sende en hilsen til Stinna.   Intershowhorse har desuden oprettet en klasse hvor startgebyret går ubeskåret til Stinna Tange Kaastrup. Læs mere her