Elitedage hos trakehnerne – kom og vær med!
2016-08-11T21:28:12
Trakehner-Avlsforbundet i Danmark byder på fremvisning af årgangens bedste hopper og føl og masser af god ridning, når Broholm gods i den kommende weekend den 13-14 august 2016, slår dørene op for dette års Elitedage   Elitedage på Broholm Trakehnerne er i år igen tilbage i de fantastiske rammer på Broholm Gods, for i weekenden den 13-14 august 2016 at deltage i Trakehner-Avlsforbundets Elitestævne og Eliteskue. Det er en tilbagevendende og bevægende tradition, når årgangens smukke og absolut bedste trakehnerheste kommer til Fyn her sidst på sommeren, for at dyste om de attraktive og fornemme titler.   De bedste trakehnere Forud for Elitedagene har dommere og avlsudvalg haft travlt. De har deltaget i de mange følbedømmelser og hoppekåringer rundt om i landet, hvor kun de bedste blandt årets fremviste heste inviteres til at deltage i sensommerens Eliteskue på Broholm, for at dyste om at blive årets absolut bedste heste. Da standarden generelt har været stigende i avlen i de senere år, til trods for små føl årgange, er der generelt en meget høj standard blandt de inviterede heste, så det må forventes, at der er rigtig mange skønne heste at opleve for det fremmødte publikum både lørdag og søndag.   Alsidigt program Weekenden byder desuden på et særdeles spændende og alsidigt ride-, fremvisnings- og udtagelsesprogram, så der er noget for enhver smag. Programmet består bl.a. af: Championatsfinaler Endagsprøver Udnævnelse af årets bedste hopper Udnævnelse af årets bedste føl Forbesigtigelse af hingste til den tyske hingstekåring i Neumünster Udtagelse af hopper, føl og rideheste til auktionen i Neumünster Derudover afholdes der mange spændende dressurklasser med trakehnere begge dage, og lørdag aften er der arrangeret der rytter/avler aften med middag kreeret af den prisbelønnede kok Uffe Nielsen. I løbet af dagen kan der for alle tilskuere, ryttere og avlere købes både vådt og tørt, så der er ingen der skal sulte mens de deltager i arrangementet.   Tysk udvælgelse af auktionsheste For første gang på Elitedagene deltager repræsentanter fra den tyske moderorganisation Trakehner Verband for at udtage de heste der inviteres med til den præstigeprægede hingste-, hoppe-, føl- og ridehesteauktion i Neumünster i Tyskland senere på året. De danske heste har nemlig fået øget bevågenhed de senere år, da de generelt klarer sig særdeles fornemt på disse auktioner, hvor de dansk avlede heste ofte indbringer deres ejerne nogle af de højeste hammerslag.   Alle er velkomne Weekenden er ikke kun for de inkarnerede ryttere og avlere. For den dyreglade og naturelskende familie, der ønsker at nyde de smukke omgivelser på Broholm Gods i sit rette element, eller de nysgerrige der ønsker at få et indblik i trakehnernes fascinerende verden, er der rig mulighed for at få sig en god oplevelse. Mød op som tilskuer til Trakehner-Avlsforbundets eliteskue på Broholm!   Alle er velkomne, hvad enten du har forstand på heste og trakehnere eller ej. Man kan se de flotte heste fremvist for hånd eller gå dressurøvelser til musik, ligesom det er muligt at gå på besøg i staldene og hilse på hestene og tale med såvel ryttere som avlere. Der er hesteaktiviteter for alle!   Spørg løs og hep på Avlerne og ryttere, der har haft rigtig travlt med at forberede og 'smuksere' deres heste op til weekenden synes kun det er dejligt, hvis så mange som muligt har mulighed for at møde op for at studere, beundre og heppe på deres heste - og måske udpege deres egen personlige favorit.   Det er gratis for alle at deltage, og der er som nævnt mulighed for at købe drikkevarer og mad fra grillen samt kaffe og kage, hvis man skulle falde for fristelsen.   For dem der har mere indgående hesteinteresse eller ønsker at opnå det, har sekretariatet kataloger over de deltagende heste, som alle kan afhente. Alternativt har du selv mulighed for at downloade kataloget fra Trakehner-Avlsforbundets hjemmeside her.   Vi ses til Elitedagene. Rigtig god fornøjelse!      Anne Troensegaard og Kipling, der vandt Trakehner-Avlforbundets 5-års championat i 2015 og senest har repræsenteret Danmark og dansk trakehneravl på fornemste vis ved UVM - verdensmesterskaberne i 2016.