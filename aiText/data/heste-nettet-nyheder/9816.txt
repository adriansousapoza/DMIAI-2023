Sejr til Donna Silver
2013-03-09T18:30:09
Det blev i dagens Rambøll Intermediare II sejr til Daniel Bachmann Andersen på den 12-årige guldmedaljehoppe Donna Silver e. Blue Hors Don Schufro/Willemoes med 72,19 %.  Andenpladsen gik til Sofie Jeppesen og Hedebo´s First AS e. First Flair/A-Dur med 70,175 %. Ekvipagen har udviklet sig positivt siden vi så dem sidste år i Herning, og programmet blev udført med stor styrke og perfektionisme. Især piaff arbejdet samt overgangene ind og ud af piaff har ekvipagen fået mere på plads.  Lena Leschly Åmand indtog tredjepladsen med den 10-årige Gørklintgårds Fanero e. Olympic Ferro/Le Mont-H med 69,12 %. En flot præstation af Lena, der slev har uddannet Fanero efter hun erhvervede ham som 3 års.  Klassen blev dømt at Birthe Lyder Nielsen , Susanne Baarup Christensen og Kurt Christensen.  Donna Silver (Arkivfoto: JP-Photo)