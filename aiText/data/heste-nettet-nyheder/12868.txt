Sydkoreansk varetægtsfængsling forlænges igen
2017-02-23T14:31:16
Varetægtsfængslingen af den 20-årige dressurrytter Chung Yoo-ra er blevet yderligere forlænget med fire uger. Retten i Aalborg har valgt at forlænge varetægtsfængslingen af sydkoreaneren grundet manglende behandling af Sydkoreas anmodning om at udlevere kvinden   Varetægtsfængsling forlænget Chung Yoo-ra, har siddet fængslet, siden hun blev anholdt af Nordjyllands Politi 1. januar. Hun er sigtet af de sydkoreanske myndigheder for medvirken til omfattende økonomisk kriminalitet. Sydkorea har anmodet om udlevering af kvinden. Chung Yoo-ra blev i første omgang anholdt for at opholde sig ulovligt i Danmark. Derefter blev hun varetægtsfængslet, fordi man mente, der var reel risiko for, at hun ville flygte ud af landet, hvis hun blev sat på fri fod.Det ønske er Rigsadvokaten i gang med at behandle. Myndighederne er ikke færdige med sagsbehandlingen, og derfor har anklager David Hvelplund bedt om yderligere fire ugers varetægtsfængsling. Det har retten valgt at imødekomme. Dommeren lægger vægt på, at Rigsadvokaten har tilkendegivet, at sagen kan blive færdigbehandlet inden for de næste fire uger.   Skuffeselskab Chung Yoo-ra er bl.a. anklaget for at have oprettet et skuffeselskab i Tyskland, hvor store summer af penge er strømmet ind bl.a. fra mobilgiganten Samsung. Penge, der bl.a. skulle være anvendt til at indkøbe topheste bl.a. her i Danmark. Hun nåede bl.a. hun en uge før sin anholdelse solgte hingsten Wladimir O.A til den australske rytter Simone Pearce ( se her)   Politisk skandale Overordnet er sagen langt større, faktisk en politisk skandale i Sydkorea, hvor Chung Yoo-ra's mor, Choi-Soon-sil, i ledtog med Sydkoreas præsident står bag større svindel- og afpresningssager mod store virksomheder. Chung Yoo-ra er også anklaget for at have medvirket til afpresning af virksomhederne, en anklage hun ind til videre nægter sig skyldig i. Chung Yoo-ra er også anklaget for at have skaffet sig uberettiget adgang til et anerkendt sydkoreansk universitet, Ehwa Womens University.   Stor bevågenhed i hjemlandet Sagen har stor politisk bevågenhed i hjemlandet Sydkorea. Kvinden frygter ifølge forsvareren for sikkerheden for sig selv og sin halvandet år gamle søn, hvis de vender tilbage til Sydkorea. Sønnen befinder sig nu i de sociale myndigheders varetægt i Danmark, mens moren er fængslet. Hvis det ender med, at danske myndigheder siger ja til at udlevere kvinden, vil beslutningen ifølge forsvareren blive anket til højere retsinstanser.   Der vil blive holdt et nyt retsmøde i sagen ved Retten i Aalborg 22. marts.   Kilde: Ritzau      Den 20-årige dressurrytter Chung Yoo-ra er blevet yderligere forlænget med fire uger (Arkivfofo)  