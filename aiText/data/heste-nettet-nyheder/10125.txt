Verden: Scara Boa vinder 5-års UVM kvalifikation
2013-08-08T17:45:00
  Den blev til en noget overraskende vinder af 5-års kvalifikationen til UVM i Verden i form af hannoveranerhoppen Scara Boa e. Scolari/Wolkenstein II nydeligt redet af Lena Stegemann     Det blev til en sikker sejr med hele 9,62 til Scara Boa redet Lena Stegemann. Hoppen viste sig særdeles ridelig og stod hele turen i en flot konstant form. Traven blev vist smidig og i god balance med gode øgninger og blev honoreret med hele 9,7. Skridten var meget korrekt med en helt klar takt og tilpas overtrædning (9,7) Galoppen var letfodet og energisk af jorden med dertilhørende flotte overgange (9,5). Dommerne tildelte hoppen 9,7 i ridelighed og 9,5 i samlet indtryk. Det var idag tydeligt at dommerne ville honorere den korrekte ridning og de veluddannede heste, hvilket er prisværdigt, men som måske også kammede lidt over i deres bedømmelse af Scara Boa, der bestemt er en dejlig og veluddannet hest, men som måske ikke stråler af potentiel fremtidig international top-hest.   Scara Boa (Foto JP-Photo.dk)   Rutinerede Emmelie Scholtens indtog andenpladsen med den sorte KWPN-hingst Desperados e. Vivaldi/Havidoff. Hingsten bliver måske grundet sin halsform momentvis vel rejst fortil, men Scholtens admininstrer ham perfekt og han står helt stabilt og går i konstant god balance. Traven er med imponerende forbens mekanik, omend man kunne ønske lidt mere aktivitet i bag. Skridten er smidig og rummelig og galoppen i dejlig balance med god op-ad-bakke tendens.   Desperado (Foto: JP-Photo.dk)     Trejdepladsen gik til KWPN-vallakken Dancer e. Vivaldi/Tango redet af Kirsten Brouwer med dagens nok teknisk flotteste tur. Dancer står utrolig flot fortil og bevæger sig i traven smidigt og taktfast, hele tiden i perfekt balance. Traven blev også honoreret med hele 9,9 fra dommerne. Skridten, der er hestens svageste gangart, er taktfast, men savner rummelighed (7,3) Galoppen er let regulærbar, med meget flotte anspring og med en super overgang gennem skridt.      Se hele resultat fra klassen her