Fra trailer til pindebrænde
2014-07-05T13:36:49
To varmblodshopper, slap heldigt fra en transportulykke, der forvandlede den trailer de befandt sig i - til pindebrænde, da den rullede ned af en stejl skrænt. Den ene hest var højdrægtig.   Slinger ned ad skrænt Traileren, blev antageligt trukket af en solid 4-hjulstrækker, hen ad en lige vej i Skotland, med en fart på ca. 60 km i timen, da den ifølge føreren pludselig kom i kraftig slinger. Den rev sig herefter løs fra anhængertrækket og forsvandt med fuld fart, ned af en stejl skrænt, med begge heste indeni.   På vej til dyrlæge PÅ ulykkestidspunkttet indeholdt traileren to store varmblods heste, der var på vej til dyrlæge, da ulykken fandt sted. Bella, en ca. 160 cm høj hollandsk varmblod hoppe, der tilmed var højdrægtig, skulle en tur til veterinærklinikken, for at nedkomme med sit føl, indenfor meget kort tid. Den anden hest, var en ca. 164 cm høj 10-årig varmblodshoppe Nasturcja, der ligeledes skulle til dyrlægen for at blive scannet.   Et ubehageligt syn Traileren, der for nylig havde været til service og netop havde fået nyt dæk, blev under turen ned ad den stejle skrænt slået til pindebrænde, før den stoppede. Ejeren til hestene Jan Simpson, kunne i rædsel blot se til. Synet af traileren på vej ned af skrænten, med hendes to heste, blev med et, hendes værste mareridt.   Slynget ud og fastklemt Under turen nedad, observerede Simpson, at den ene hoppe Naturcja, blev slynget ud af den ituslåede trailer, mens den højdrægtige Bella tydeligvis forblev i traileren - fastklemt. Da turen stoppede, lykkedes det efterfølgende Nasturcja, at komme på benene, men ikke Bella som fortsat sat fast i vraget og blødte. "Det var som et mirakel, at Nasturcja kom på benene, men Bella var tydeligvis fastklemt, men synes dog at være i live", udtalte den kraftigt berørte ejer efterfølgende til den britiske presse.   Brandmandskab til undsætning Der blev tilkaldt hjælp fra brandvæsenet og Bella måtte efterfølgende skæres fri. Hun havde fået nogle småskrammer, men var den hårde medfart taget i betragtning, tilsyneladende i overraskende god behold. Det var hendes føl heldigvis også. Det kunne veterinærene efterfølgende konstateres, da de omtumlede heste ankom til veterinærklinikken, som havde været målet for transporten, og efterfølgende fik et grundigt tjek.   Begge hopper slap utrolig heldigt og pådrog sig alene småskrammer, som efterfølgende blev behandlet på klinikken. "Havde vi ikke haft en robust trailer, er det udelukket, at hestene havde overlevet turen" udtalte den lettede ejer efterfølgende til pressen.   Politiet undersøger fortsat årsagen til ulykken, som heldigvis endte med primært materiale skader.        Simpsons hestetrailer efter ulykken. Traileren bliver aldrig brugbar igen, men heldigvis slap hun med primært materielle skader, mens hestene på mirakuløs vis, slap med småskrammer.