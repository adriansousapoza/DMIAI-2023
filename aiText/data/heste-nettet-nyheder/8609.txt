GP-sejr til Ulrik Mølgaard
2012-02-27T15:50:22
I søndags blev det til Grand Prix-sejr for danske Ulrik Mølgaard i trøstefinalen ved CDI-stævnet i Vidauban, Frankrig.  Ulrik Mølgaard, der har bosat sig i England, havde med DV-vallakken Michigan e. Michellino Grand Prix-debut ved det 3-stjernede franske stævne i weekenden, hvor ekvipagen i fredagens Grand Prix blev nr. 25 med 64,894 %. I trøstefinalen søndag blev det dog til Grand Prix-sejr ved deres internationale debut-stævne.  I fredagens Grand Prix klasse blev det den 13-årige DV-vallak Elmegaardens Marquis e. Michellino/Lucky Light (opdr. Maria Schnoor) der løb af med sejren med sin engelske rytter, Emile Faurie, med 72,043 %. Finske Emma Kanerva indtog tredjepladsen med 69,404 % på Donnelly III. Sjette pladsen gik til DV-vallakken Smeyers Molberg (tidligere Atterupgaards Molberg) og Susmelj Krinke med 68,617 %. Smeyers Molberg e. Michellino er opdrættet af Stutteri Atterupgaard.  Ex. Danskeren Henriette Andersen, gift med Ulrik Mølgaard, red DV-vallakken Louis D´or på en 13. plads med 66,404 %.  I lørdagens Grand Prix Kür, blev det til 73,350 % og en andenplads til Emma Kanerva og Sini Spirit, mens Carl Hester og Wie Atlantico indtog tredjepladsen med 72,625 %.   Resultaterne kan ses her.