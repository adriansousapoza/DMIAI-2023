Andreas Helgstrand og Sir Caramello vinder trøstfinale
2012-10-18T12:50:09
  Det blev til sejr i trøstfinalen for Andreas og Sir Caramello e. Sir Donnerhall/Feiner Stern efter at være blevet diskvalificeret i den indledende klasse, hvor dommerne desværre måtte konstatere at der var gået hul på Don Caramello i schenkellejet.   Sir Caramello er en billedsmuk hingst, der bevæger sig smidigt og med en enorm og besnærende skulderfrihed. Man savner dog mere indundergribende og aktive bagben (8,8). Galoppen er meget rummelig med god op-ad-bakke-tendens, men bliver momentvis lidt gyngende (9,2). Skridten er rentakten men kunne have større rummelighed (8,0). Samlet blev det til 8,64        Sir Caramello (Foto: JP-Photo.dk) Nummer to og ligeledes kvalificeret til finalen i morgen blev guldmedaljehoppen Holballes Deeba (e. De Noir/Resident) nydeligt redet af Michael Grønne Christensen. Det var en tydeligt forbedret og mere afspændt Deeba Michael fremviste i dagens trøstfinale. Traven er meget smidig og med helt korrekte vinkler både for og bag. Dertil viste hun dagens flotteste øgninger, hvor hun kommer overbevisende frem over jorden med stort overtramp (8,8). Skridten er rentaktet i god energi, men kunne have større rummelighed (7,8) Galoppen er balanceret og regulerbar med flot galop/skridt overgang (8,8) Rideligheden var i top i dag og blev honoreret med et rent 9-tal. Samlet blev det til 8,58    Holballes Deeba (Foto: JP-photo.dk) Det samlede resultat kan ses her