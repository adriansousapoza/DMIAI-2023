Blue Hors Zatchmo vinder 4-års kvalifikationen i Tørring
2013-08-05T08:28:37
  Den populære avlshingst Blue Hors Zatchmo brillerede ved at vise sin særdeles funktionelle mekanik og sit skønne temperament på banen      Det er ikke mange 4-årige avlshingste man kan skridte rundt for en løs tøjle på en ny stævneplads med al den virak med vrinskende heste osv. det indebærer - Ikke desto mindre var det synet der mødte en da Allan Grøn red en veltipas Blue Hors Zatchmo (e. Blue Hors Zack/Donnerhall) op til teltstaldene efter endt træning lørdag.     Det blev til en sikker sejr i søndagens kvalifikationsklasse med samlet 8,78 for Zatchmo og Allan Grøn, der fremviste hingsten i en konstant og flot form. Traven er med super mekanik og afskub. Galoppen er i dejlig balance hele tiden i flot op-ad-bakke-tendens og kunne set fra sidelinjen godt have scoret højere end de 8,8 den blev tildelt. Det blev til klassens eneste 9-tal for hingstens ridelighed.   Blue Hors Zatchmo og Allan Grøn (Foto: Christine Prip)   Allan Grøn indtog ligeledes andenpladsen denne gang med avlshingsten Blue Hors Erlando (e. Jazz/Rhodium). En hingst der udvikler sig positivt og blev vist i en tydelig forbedret form i forhold til da vi så ham til Åbent Hus på Blue Hors i foråret. Han opnåede samlet 8,42.   Blue Hors Erlando og Allan Grøn (Foto: Christine Prip)     Tredjepladsen gik til Risvangs Minilla e. Desperados/May Sherif redet af Helle Ibh. Den smukke sorte hoppe viste især en smidig trav med kraftfulde travøgninger med dejlig bagbensaktion. Hun fik samlet 8,24   Risvangs Minilla og Helle Ibh (Foto: Christine Prip)I alt 10 4-års opnåede et samlet pointsum på 8 eller derover og er dermed kvalificeret til mellemrunden     Se samlet resultat her  