Paradressur: Kür-bronze til Annika Lykke Risum
2014-08-30T14:38:54
  I går blev det til endnu en flot medalje i paradressur-regi ved VM i frankrig. Det lykkedes grad III rytter Annika Lykke Risum at ride et flot fejlfrit program på Aros af Fenris (e. De Niro/Temple Wind xx). Annika, der er en meget rutineret mesterskabsrytter med mange medaljer og mesterskaber fra både OL, EM og VM i baggagen, er lidt af en kür-ekspert og red musikken til punkt og prikke og indkasserede 73,05.   Guldet gik til Sanne Voets på Vedet PB fra Holland med 77,45, mens sølvet gik til rutinerede Hanelore Brenner på veteranen Women of the World med 76,20 pct.   Danske Susanne Jensby Sunesen på Thy's Que Faire, der fik bronze i det oblgatoriske program sluttede på 5.pladsen med samlet 69,95    Annika Lykke Risum og Aros Af Fenris (foto: Mie Winding)  