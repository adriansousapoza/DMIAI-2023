8. plads til Zibrandtsen ved U25-EM i dressur
2016-06-22T17:00:01
Tre danske ryttere var til start i søndagens individuelle europamesterskab i U25-dressur i Hagen i Tyskland. Anna Zibrandtsen blev bedst placerede dansker med en 8. plads, mens Sille Engermann blev nr. 17 og Julie Dankau nr. 18.   8. plads til Zibrandtsen De 18 bedste ekvipager fra lørdagens individuelle mesterskab i U25 Grand Prix skulle lørdag dyste om de individuelle medaljer i U25 Grand Prix Kür. Bedste danske resultat blev leveret af Anna Zibrandtsen og Rentino med en kür til 73,500 %og en 8. plads. Sille Engermann på Darius fik 70,675 % for deres kür, hvilket gav dem en 17. plads, og Julie Dankau og Overgaards Lawell fik 68,100 % og en 18. plads for deres program. Sanneke Rothenberger fra Tyskland på Deveraux blev europamester med 80,450 %, mens sølvet gik til tyske Florine Kienbaum på Doktor Schiwago med 77,175 %. Diana Porsche fra polen på Di Sandro fik bronze med 76,000 %.   EM i dressur for U25 2016   Kilde: DRF    Anna Zibrandtsen og Rentino (Arkivfoto: JP-Photo)  