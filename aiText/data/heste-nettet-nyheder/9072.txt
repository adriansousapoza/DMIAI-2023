Danmark 4. i Nations Cup
2012-06-24T15:08:31
Der var mange gode danske placeringer ved CSIO-stævnet i Drammen.  Det danske hold red sig lørdag til en delt 4. plads i Nations Cup ved stævnet. Holdet bestod af den nykårede danske mester for seniorer, Søren N. Pedersen på Tailormade Esperanza de Rebel (Holst. e. Rebel Z I/Corofino I) som leverede to fejlfrie runder på springene, dog med en enkelt tidsfejl i hver. Søren N. Pedersen og Tailormade Esperanza de Rebel her ved DM 2011. Arkivfoto: JP-Photo.dk Rikke Haastrup Kristensen på Luganer (Hann. e. Landclassic/Ramiro's Son II) som red en fejlfri første runde og fik et let nedslag i anden runde. Thomas Velin på Chopin van het Moleneind (BWP e. Quick Star/Darco) leverede to runder med hver 5 fejl. Linnea Ericsson og Damgårdens Extens (DV e. Crelido/Aleksander opdr. Elsebeth Jepsen & Peter Johansen) red ligesom Rikke og Luganer en fejlfri første runde og havde et enkelt nedslag i anden runde.  Det danske hold sluttede dermed på 10 fejl samlet og måtte deles om 4. pladsen med værtsnationen Norge.  Det ukrainske hold bestående af Björn Nagel, Oleksandr Onyschenko, Katharina Offel og Cassio Rivetti sejrede med et samlet resultat på 4 fejl foran Spanien og Holland der delte 2. pladsen med hver 5 fejl.