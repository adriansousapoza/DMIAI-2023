DR søger vandglad hest og rytter til nyt program
2012-04-17T15:48:01
DR1 og DRHD er i øjeblikket i gang med at lave et nyt program, der hedder Danmark - kyst til kyst. I det program vil de lave et indslag om hestesurfing, men de mangler en rytter.   Optagelserne er overstået, og man kan ikke længere tilmelde sig.   Hestesurfing foregår ved at spænde en wakeboardsurfer fast til en slags fortøjle på hestens bringe.   Se et videoklip her   "Vi har fået et par surferdrenge til at engagere sig i projektet, men nu mangler vi en rytter", siger Anne Katrine Petersen, der står for programmet.   "Det skal naturligvis være en relativ stærk men også hurtig hest, som er ok med at blive redet i vandkanten. Dernæst så vi jo også gerne fra en fjernsynsmæssig synsvinkel, at det er en ædel type", afslutter Anne Katrine.   Optagelserne skal foregå ved Flyvesandet på den nordfynske kyst mellem den 21. og 26. maj, og det vil af praktiske grunde være smart at finde en rytter tæt på.    Arkivfoto: JP-Photo.dk    