Oldenburg udtager to danske hingste
2011-10-23T02:02:02
De tyske forbund Oldenburg og Oldenburg International (OL og OS) afholdt fra den 4.-12. oktober forbesigtigelser til deres hingstekåring i november. To danske hingste blev udtaget.   Det danske Stutteri Byager v/Mette og Niels Therkelsen, beliggende i Jægerspris, fremstillede en hingst efter Sarkozy og hoppen Pinje Byager e. Michelangelo/Davignon som blev udtaget til hingstekåringen. Hoppen Pinje er ud af en særdeles succesrig stamme og hendes mormor, hoppen Philipa e. Pik König er bl.a. mor til Tina Lunds tidligere tophest Lanthanid og den kårede hingst Dobrock.   Den sønderjyske hingstestation Stald Bøgegården v/Stina og Jørgen Schmidt fremstillede en søn af Diamant de Semilly/Phin Phin/Burggraaf i Oldenburg International og hingsten blev da udtaget til hingstekåringen.   Der blev ligeledes udtaget afkom efter de danskejede hingste Blue Hors Zack, Blue Hors Romanov, Sieger Hit, Tailormade Temptation, Quidam de Revel og hele 4 afkom efter den danskavlede holstenerhingst Diarado.   Se de udtagede hingste i disse linksOldenburg Oldenburg International   Læs meget mere om de kommende tyske hingstekåringer i denne nyhed