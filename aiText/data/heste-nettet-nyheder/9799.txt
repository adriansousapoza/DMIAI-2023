Dressur i fokus
2013-03-08T00:07:02
Første dag i Herning blev her til aften afsluttet med en lærerig og publikums venlig dressur clinic med Andreas Helgstrand mf., præsenteret af Ecco og Skagen Fondene. Arrangementet var velbesøgt med over 2200 tilskuer.  Første halvdel af clinicen, handlede om bedømmelsen af de unge heste i 4,5 og 6 års championats klasser. Til at bedømme og løbende kommentere de 6 ekvipager havde vi 2 dommerhold, det ene hold, bestående af beriderne Per Skjærbæk og Andreas Helgstrand og det andet hold bestående af dressur dommerne, Susanne Baarup og Kirsten Søgaard. De 2 dommerhold skulle kommentere og bedømme ekvipagerne under deres ridt i programmerne for hhv. 4,5 og 6 års heste, hvilket foregik i munter men skarp dialog med plads til kritiske spørgsmål.  Første ekvipage var Karoline med den i dag færdigkårede 4-årige hingst Eclectisch e. Zenon/Olivi, som Karoline netop har erhvervet hos Helgstrand Dressage. Derefter fulgte Emma Ahlberg med den 4 årige hingst Petersborg´s Qasanova e. Quaterback/Calypso II, der også har været fremstillet i dag, men som følger kåringsforløbet for de 3 årige hingste, da den ikke tidligere har været fremstillet eller afprøvet. De 2 4-års hingste der begge har været i ilden flere gange tidligere i dag, var en fornøjelse at opleve og specielt Qusanova kunne imponere begge dommerhold.  Specielt under bedømmelsen af de to 5-års heste, blev det klart for publikum, at store gangarter ikke kan gøre det alene. Første ekvipage vi blev præsenteret for var Andrea Woodard med RDH hoppen Delicious e. Don Schufro/Midt-West Ibi-Light, dette var en hest med 3 gode grundgangarter, men uden de spektakulære gangarter vi ofte ser fra hestene fra Helgstrand Dressage, til gengæld udviste hoppen en stor grad af gålyst og ridelighed, og dette trækker op især 5 og 6 års klasserne. Til sammenligning så vi Thomas Sigtenbjerggaard ride 5-års hingsten Floricello e. Florencio/Domello, med tre ekstrem store og rummelige gangarter, men som stadig mangler lidt styrke og ridning, for at kunne udfør et program i samme balance. På trods af at de to 5 års heste lå i hver deres kategori kvalitetsmæssigt, blev karaktererne ikke des do mindre udlignet.  Til gennemridning af 6 års klassen fik vi først Anna Blomgren med Boney M e. Belissimo M/Wordly, her var begge dommerpanel især begejstret for hingstens skridt bevægelse. Herefter fulgte Andrea Woodard med vallakken Boogie Woogie e. Du Moulin/Florett As.  Gennemgående var dommerne meget enige om uddelingen af karaktererne, dog ønskede dressurdommerne i flere tilfælde at hestene strækkede halsen længere frem i øgningerne, for at kunne give højere karakter.  Efter pausen fik vi Thomas Sigtenbjerggaard på banen med den 7-årige avlshingst Sir Donnerhall II e. Sandro Hit/Donnerhall, der fremviste en Prix St. Georges Kür med kommentar fra Susanne Baarup.  Herefter fulgte Anna Kasprzak og Darlings Dream, der blandt andet fortalte om deres fjernundervisning med Andreas Helgstrand, der fungerer på glimrende vis ved hjælp af video kameraer i Annas ridehal samt heatset, således at Helgstrand hjemme på kontoret kan følge Anna på computerskærmen og kommentere.  Slutligt kunne vi nyde Daniel Backmann på DV guldmedaljehoppen Donna Silver i et Grand Prix program bedømt og løbende kommenteret af Susanne Baarup.    Andreas Helgstrand (Arkivfoto: JP-Photo)