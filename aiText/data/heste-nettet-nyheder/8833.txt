Travlhed i Midtjysk i weekenden
2012-04-20T22:28:36
De har godt nok travlt i Midtjysk - stævne to steder i denne weekend. Lørdag d. 21. april afholder de brugskørselsstævne hos Lis og Niels Laumann ved Holstebro.   14 kuske er på startlisten, hvoraf de 5 er i debutantklassen, blandt andet en Camilla L. Søndergård barnebarn af værtinden Lis Laumann, så hun har det ikke fra fremmede. Det er faktisk nogle af nordens bedste brugskørselskuske der starter, foruden værtinden, er Kis Grønkjær og Kirsten Donslund til start. Den tidligere elitekører, som har været med til flere DM'er, John Sørensen, er også på listen.   Brugskørsel er en præcisionskørsel, hvor hesten/ponyen skal være lydig og ærlig. Stå stille og dreje skarpt, samt holde en vogn på en skråning, det ser nemt ud, MEN det er det ikke.  Den første ekvipage spænder for kl. 09:45 på adressen: Nr. Feldingvej 9, 7500 Holstebro.    Brugskørselsforspænding Arkivfoto: Jørgen Konge   Klubstævne søndag d. 22. april 19 ekvipager står på startlisten, en blandet skare med 1-spand hest og pony, et enkelt 2-spand hest, flere 2-spand pony både Kat. 1, 2 og 3.   En enkelt kusk, Birgitte Jensen har det som spøgelser, hun kører igen, stater med to 1-spand pony 1'er. Og hele familien Ruhoff står på startlisten, både Annette og Mogens, men i hver deres klasse. Formanden for Vendsyssel køreforening, Flemming E. Jensen, er den eneste med 2-spand hest.   Stævnet foregår på Birken, værten Jens Høgh deltager selv med et 2-spand fjordheste.   Første start er kl. 09:00 og sidst i forhindringskørsel er kl. 14:36.    Jens Høgh er til start på søndag. Arkivfoto: Jørgen Konge   Skrevet af: Jørgen Konge