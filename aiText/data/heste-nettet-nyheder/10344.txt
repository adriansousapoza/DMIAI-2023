Dødsfald blandt heste skyldes agern
2013-11-21T20:18:05
Et stort antal dødsfald i år blandt ponyer i New Forest i Storbritannien, får nu myndighederne til at advare samtlige hesteejere mod den dødelige gift, som for tiden findes på græsningsarealer, hvor der vokser eg.   Rekord mange dødsfald i New Forrest Der er alene i indeværende efterår allerede rapporteret 31 dødsfald blandt græssende ponyer i New Forest området i Storbritannien, foruden 12 dødsfald blandt kvæg. Dette tal er næsten 7 gange højere end normen, hvor der typisk rapporteres om 6 dødsfald blandt græssende dyr. Netop i år har egetræerne produceret rigtig mange agern, hvilket er årsagen til de mange dødsfald.  Man er normalt opmærksom på denne risiko i New Forest området. Derfor slippes svin ud i området, der er med til at rense skovbunden for agern, som tilsyneladende ikke tager skade af at spise dem. Grundet det store antal agern i år, har man besluttet at forlænge perioden helt frem til midt i december, så svinene kan fjerne hovedparten af de giftige agern. Giftig garvesyre Den garvesyre der særligt findes i agern, men også i egeblade og grene, er giftige for heste og kan indtaget i større mængder forårsage gastroenteritis - en form for mavetarmkatar, blødning fra mavesækken og nyresvigt. Har en hest først indtaget så meget arvesyre, at den har fået forgiftningssymptomer, er det som oftest fatalt. Der findes ingen behandling mod forgiftning. Dyrlægerne kan alene prøve at få hasten til at spise foder der modvirker forgiftningssymptomerne, tilbyde salte og give de forgiftede heste flydende paraffin, i bestræbelserne på at få giften hurtigst muligt igennem fordøjelsessystemet, mens de supplerer med væske og elektrolytter. Advarsler til hesteejere De officielle myndigheder i Storbritannien advarer nu officielt hesteejere om at holde øje med deres heste og evt. om muligt afskære dem fra at græsse under egetræer, ved at skærme dem af, eller opfordre til at nedfaldne agern opsamles manuelt. Dyrlæger i Southampton området oplyser at de gennemsnitlig har aflivet 2-3 ponyer hver eneste uge, siden de første agern begyndte at falde af træerne. Storme og kraftige vindstød har endvidere medført at der er fladet stor mængder agern til jorden på kort tid, som har øget forgiftningsrisikoen for heste og kvæg.   Ringe trussel i Danmark I Danmark rapporteres der ikke om mange dødsfald blandt heste som følge af indtag af agern, hvilket kan skyldes at egetræer på folde ikke er udbredte i Danmark. Det kan dog være et problem såfremt hestene går på nedgræssede folde og derfor kaster sig over de agern der falder ned, hvis der er egetræer på eller i umiddelbart nærhed af hvor hestene opholder sig. Hestene vil dog typisk kun gå efter agern og egeblade, hvis ikke der er føde nok på folden i forvejen. Står der egetræer der hvor du har din hest gående, er det alligevel en god ide, at tjekke forholdene en ekstra gang, for at sikre dig, at du ikke udsætter din hest for en forgiftningsrisiko.  Kilde: Horse & Hound   