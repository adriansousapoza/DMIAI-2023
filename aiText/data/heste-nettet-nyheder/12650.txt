Military - En sport i frit fald
2016-12-14T23:32:37
Efter offentliggørelsen af holdleder Kerstin Dallmanns udtræden af militaryudvalget i går er det her til eftermiddag kommet frem at også forman Christian Struck har forladt udvalget. Det skriver militaryhesten.dk.   De skriver endvidere at af de tre tilbageværende udvalgsmedlemmer overvejer også Karin Semberlund at stoppe. Dette bliver afgjort ved et møde i forbundet på fredag. Her skal afklares om sponsorstøtten fra Subaru skal fordeles til andet end Subarucup, Om det bliver muligt at få en holdkaptajn og en dyrlæge med til EM - skulle Danmark kvalificere sig. Og om det er muligt at slippe for yderligere budgetnedskæringer de kommende år.   Skulle Karin Semberlund gå af er nogle af de mest rutinerede kræfter ikke længere at finde i udvalget. Med et stærkt beskåret budget ser det svært ud at opretholde det høje niveau for tilgang af nye udøvere, vi gennem de senere år har set i militarysporten. Alene det at uddanne og vedligeholde viden blandt sportens officials bliver en opgave på det lavere budget.  