Har du styr på hestepasset?
2011-12-07T07:45:02
Så nærmer tiden sig, at de nye regler for hestepas træder i kraft for alvor. Den 1. januar 2012 er reglerne gældende for alle heste, uanset alder og afstamning. Hvis du endnu ikke har helt styr på det med hestepasset, er det derfor på høje tid. Få her opridset reglerne for hestepas pr. 1/1 2012.   Alle heste skal have pas Alle heste skal nu have pas indeholdende medicinsider. Det betyder at heste der har gamle id-beviser, stamtavler eller slet ingen papirer, skal have lavet et pas. Heste med pas, men uden medicinsider, skal have opdateret passet og indsat medicinsider.   Alle heste skal være mærket For at kunne få udstedt et pas skal hesten være chipmærket. Heste i den organiserede avl, der allerede er brænde-/frysemærkede og hvor mærket indeholder cifre, kræves dog ikke chipmærket.   Passet skal følge hesten Husk at passet er hestens personlige identifikationspapirer, og at det derfor altid skal følge hesten. Det betyder bl.a. at det skal være let tilgængeligt ved f.eks. dyrlægebesøg, og skal følge hesten ved f.eks. rejser eller slagtning. Visse medicinske behandlinger skal af dyrlægen noteres i passets medicinsider.   Læs mere om hestepas på: Hestepas.dk Fødevarestyrelsens hjemmeside Eller bl.a. denne artikel fra Fødevarestyrelsen om pas og mærkning