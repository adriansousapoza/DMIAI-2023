3-års fløj fra Helgstrand
2014-03-09T14:12:11
  Det blev fortjent kat. nr. 64 den særdeles velfungerende Galaxy win T e. Apache/Jazz fra Helgstrand Dressage og Stall Witte opdrættet i Holland, der tog fløjpladsen i et stærkt hold af 3-årige præmiehingste. Om Galaxy Win T sagde kåringskommissionen bl.a. at han er en maskulin og højstillet hingst af fremragende type med dejligt åbne rammer at bygge på. I tilgift besidder han en en særdeles smidig overlinje og en kraftbetonet og særdeles smidig bevægelse.   Hingsten har gennem hele kåringsforløbet vist sig særdeles godt og alle dage vist en overlegen bevægelsesmekanik. I longearbejdet fredag fik man en smagsprøve af hvad man kan vente sig fra Galaxy Win T i fremtiden, hvor han viste helt overlegen kraftfuld smidighed og samtidig letbenet mekanik i alle tre gangarter.      Galaxy Win T årets 3-års fløjhingst (Foto: JP-foto.dk)