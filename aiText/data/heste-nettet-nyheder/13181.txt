Aldrig for sent at lære at ride
2017-07-12T14:34:18
Det er aldrig for sent at lære at ride og heller ikke konkurrere i en krævende disciplin. Det er en bedstefar fra Storbritannien et godt eksempel på. Han begyndte at ride i september sidste år, og har allerede et halvt år senere deltaget i sit første stævne. Nu starter han i military af alle discipliner, alt imens han samtidig rejser penge til velgørende formål   Aldrig for sent Det er aldrig for sent at lære at ride, heller ikke for at deltage i konkurrencer, og det er også muligt at opnå resultater indenfor kort tid. Det er en bedstefar fra Storbritannien et godt eksempel på. Han begyndte at ride i september sidste år i en alder af 60 år, og har allerede deltaget i sit første stævne - og vel at mærke i den mest krævende ride disciplin, nemlig military! Med sin deltagelse i stævner bidrager Tony York samtidig med at rejse penge til velgørende formål, så det måtte han naturligvis tage del i, når han nu alligevel var begyndt at ride.    Nu eller aldrig Tony York er lidt af en særling. I en alder af 60 år besluttede han at gøre alvor af en af de ting han altid havde ønsket sig at prøve, men aldrig fået gjort noget ved, nemlig at ride. Upåagtet sin relativt høje alder som førstegangsrytter, ja så blev det military sporten han besluttede at kaste sig over. Tonys egen datter som også er rytter fortæller til det britiske magasin Horse & Hound følgende: "Vi har altid redet og han har altid kørt lastbilen og har gået banerne igennem med os. Han havde altid attituden: 'det kan jeg også gøre, hvis det skal være'. Så sagde han en dag at han ville gøre det før han fyldte 60 år, hvilket var i september 2016. Det var kort efter at Wobbleberry College havde annonceret i august annoncerede at de ville afvikle en velgørenheds konkurrence, og vi sagde til ham ' så lad gå da, hvis du tror det er så nemt!'"   Datteren Jo udlånte herpå sin 18-årige tidligere military hest Voyager, også kaldet Ted, efter at han havde lært det helt basale på en pony der blev udlånt fra den lokale rideskole, og efter at han efterfølgende havde redet en relativt rolig hest der var ejet af en ven af familien. Herefter var han klar til Ted, som Jo har haft selv i 16 år og som faderen Tony oprindeligt havde hjulpet hende med at tilride.   Starter i military Tony skal deltage i en BE80 (T), som er en military klasse den 22 juli, og det ser de alle frem til, selvom de fleste sikkert ville bekymrere sig om, hvorfor Tony lige har valgt så vanskelig en disiplin, og kunne forestille sig at familien ville være bekymret. Hertil svarer Tonys datter: "Military er helt fint, Ted er en military maskine, og så længe far bare holder tempoet oppe, så skal han nok klare skærene". Jo er mest bekymret for ridebanespringningen "jeg ved ikke hvordan andre har det, men ridebanespringning er ikke som military, hvor du har masser af tid til at få styr på dig selv mellem springene. I det mindste afholdes konkurrencen på Little Downham, hvor banen er stor og hvor der vil være mere tid til at forberede sig", siger hun.   Ikke rytter uden fald Tony er dog ikke kommet sovende til det eller uden knubs for at blive konkurrenceklar. Han havde et fald fra Ted for nylig. Tony udtalte "Ted er for hurtig", men Jo var uenig "Nej, det er din hjerne der er for langsom" havde hun sagt drillende. Men faktum er at den første ridebanespringnings konkurrence han deltog i, den vandt han!   Er gammel sportsmand Tony har imidlertid også den fordel at han har været udpræget sportsmand tidligere i sit liv, og til og med i en hård sport. Han var nemlig tidligere rugbyspiller, indtil at brækkede nakken for 30 år siden. "Det at falde af, det generer ham ikke rigtigt" Siger Jo, "men at skulle bære slips når han skal ride dressur bryder han sig ikke om. Det fandt han først ud af da han skulle deltage i sin første dressur konkurrence, og han da var ved at blive kvalt!".   Rejser penge til velgørenhed Tonys deltagelse i den kommende velgørenhedskonkurrence har dog vakt opsigt, og det har på nuværende tidspunkt allerede indbragt 10.000 kr. i bidrag. Efter at Jo har lagt et opslag ud på Facebook er det gået stærkt og folk har bakket godt op om initiativet. Så Tony har allerede nu opnået sin målsætning med henblik på den sum penge han havde sat sig for at rejse. Nu gælder det bare konkurrencen!   Se Facebook opslaget her      Tony og Ted efter at de vandt deres første sløjfe (Privatfoto)