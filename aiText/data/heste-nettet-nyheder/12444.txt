Fredag bliver JBK spækket med oplevelser
2016-10-15T13:49:09
JBK og Odense Horseshow byder fredag den 21. oktober på en ganske særlig dag - Blue Hors Avlerdag. En fredag, der bliver spækket med hesteoplevelser, bestående af nationale championatsfinaler, kvalifikation til den speed finalen i den tre-stjernede tour samt internationale showindslag    En hel dags oplevelser for 200 kr Hvad kan man i dag få for 200 kroner? Ikke meget, men du kan fedag den 21. oktober få en hel dag spækket med dejlige hesteoplevelser, og arrangørene lover det bliver en særdeles interessant oplevelsesspækket dag under Odense Horse Show. En oplevelse du kan være del i, for blot 200 kr. (+25 kr. billetgebyr).   Blue Hors Averdag Odense Horse Show sponsored by ECCO har om fredagen planlagt en særdeles interessant dag for publikum fredag.    Dagen kaldes "Blue Hors Avlerdag", for inde i den store opvisningshal, Kingsland Main Arena er der championatsfinaler i både springning og dressur. Der er lagt op til nogle særdeles seværdige og spændende finaler, med et stort antal meget imponerende springheste, mens kollektionen af dressurheste bl.a. tæller de to verdensmestre fra UVM i Ermelo i år, DV-hoppen Fiontini redet af Severo Jurado Lopes og Victoria's Secret redet af Anna Kasprzak.    For de springinteresserede er der springning hele dagen i Walber Arena. Man kan fx se Stutteri Ask kvalifikationsklassen til speed finalen i den tre-stjernede tour fra kl. 16.   Forrygende Lorenzo show Vi er efterhånden mange der allerede har oplevet franskmanden Lorenzo's hesteshows med frihedsdressur og spring, som kulminationen på nogle fantastiske dage, spækket med hesteoplevelser. Men upåagtet om man har set et af hans shows før eller det er første gang muligheden byder sig, er det altid en betagende og imponerende oplevelse og en god afslutning på en spændende fredag.   Derfor sluttes også denne særlige JBK dag også af inde i Kingsland Main Arena med et forrygende show med den flyvende Lorenzo. I omkring en time vil han vise sit flotte show, som både giver hjertebanken og kalder på en god del af følelsesregistret hos publikum.    Har man lyst, oplyser arrangørerne at hallen derefter åben for træning af de heste, som rides i FEI World Cup dressur lørdag og søndag, så man kan blive sidende og få et indblik i, hvordan nogle af verdens bedste dressurryttere træner og forbereder deres heste på store konkurrencer.    