Hingstekåringen er på facebook 
2011-03-01T14:33:58
Er du på facebook, så gå ind og besøg den helt nye officielle facebookside for Dansk Varmblods Hingstekåring 2011. Find kørelejlighed, luft dine tanker for hvem du tror bliver den næste Årets Hingst, og se billeder. På siden er der bl.a et billedalbum med pletskud fra gallashows og af de tidligere vindere af HKH Prinsesse Benediktes Vandrepræmie. Her i dagene op til Hingstekåringen i Herning kan det være, at man gerne vil spare på transporten, så der er flere penge at bruge på udstyrsmessen? Giv dig til kende på debatmulighederne, hvor du også bare kan skrive hvad du allermest glæder dig til ved Hingstekåringen. Måske elsker du suset ved de højeste bud ved auktionen, eller springklassen under gallashowet? Eller måske er din allerstørste fornøjelse at se dressur- eller gangartsklasser med avlshingstene? Du kan også finde flere informationer om de forskellige begivenheder under Hingstekåringen, samt links til videoer med nogle af de verdensstjerner, der gæster os i Herning. Find Hingstekåringens facebookside her. - og husk at anbefale siden til dine venner. Kilde: Pressemeddelelse