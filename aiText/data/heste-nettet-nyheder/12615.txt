Dansk Ride Forbund udgiver jubilæumsbog
2016-12-07T12:04:42
I 2017 kan Dansk Ride Forbund fejre 100-års jubilæum. Det har de valgt at fejre med bl.a. udgivelsen af en prægtig og imponerende jubilæumsbog. Det er muligt allerede nuat forudbestille bogen, hvor man så sparer 100,- kr. Ønsker du at give bogen som julegave, kan du printe et gavebevis i forbindelse med betalingen. Med ikke mindre end 440 sider, 25 kapitler og masser af historiske billeder er "Dansk Ride Forbund gennem 100 år" en vigtig dokumentation - både af Dansk Ride Forbunds stolte og spændende historie men også af hestens betydning som transportmiddel, i landbruget, krig og ikke mindst i sporten. Udviklingen beskrives og fortælles i jubilæumsbogen af nogle af de mest indflydelsesrige og erfarne fagfolk, vi har i hesteverdenen - en fortælling, der starter i de militære beredne afdelinger, over ridningens mangeartede discipliner og niveauer, og op til vor tid med fremragende internationale resultater i både sport og avl.   Manden bag bogen Det er æresmedlem af Dansk Ride Forbund og Dansk Varmblod samt mangeårige medlem af Dansk Ride Forbunds hovedbestyrelse den nu 81-årige Bent Neergaard, der er ophavsmand til bogen.   Forudbestil og spar Bogen udkommer i forbindelse med jubilæumsaktiviteterne i april 2017, men kan forudbestilles i Ridehestens webshop på Ridehesten.com. Forudbestiller du bogen i december 2016, får du den til kun 395,- kr. Herefter er prisen 495,- kr. Ønsker du at give bogen som julegave, kan du printe et gavebevis i forbindelse med betalingen.   Kilde: Dansk Ride Forbund