Rid med i stafetten for islandske heste til NM   Reportage
2014-05-30T20:08:39
I anledning af det kommende Nordiske Mesterskab (NM), som afholdes i Herning 30/7-3/8-2014, indbyder Lokalklubben Landi-Askja ryttere fra hele landet til at deltage i en stafet-tur. Det bliver et fantastisk arrangement med islandske heste, ryttere i middelalderdragter og dejlige sommerdage i selskab med hestene. Hele turen varer 6 døgn, men man behøver ikke ride med på hele turen.   Der er start søndag d 27/7 ca kl 13 ved Viborg domkirke. Turen indledes med en kort pilgrimsgudstjeneste udendørs. Vi møder op iført middelaldertøj eller sort tøj og med hest. Der vil være forskellige aktiviteter, der er med til at skabe middelalderstemning, f.eks. musik og gøgl. Der serveres en lille middelalderforfriskning, inden man rider rundt i Viborgs gader.Derefter går turen til Hald Hovedgård, hvor der afholdes et middelalderevent og man overnatter i herberget, inden man næste morgen rider videre på staffetturen.   TILMELDING OG PRIS: 1. Du kan tilmelde dig og deltage i hele turen eller i dele af den alt efter hvad du har mulighed for. Pris 350 kr pr døgn dækker overnatning og forplejning for dig og din hest. Tilmelding på Sporti.dk   2. Du kan tilmelde dig til Viborgarrangementet alene. Pris incl. spisning på Hald Hovedgård. men uden overnatning: 200 kr. Nærmere info: Rose på Kastanjely@mail.dk eller regitzealshauge@privat.dk   PROGRAM for stafetturen: 1.etape d. 27/7 går fra Domkirken i Viborg til Hald Hovedgård. Ruten er ca. 15 km og meget af ruten er på små asfaltveje og i Viborg Bymidte. 2.etape d. 28/7 fra Hald til Kompedal. Ruten er ca. 32 km og heraf er ca. 4 km på små asfaltveje. 3.etape d. 29/7 fra Kompedal til Elling. Ruten er ca. 18 km og heraf er ca. 3 km på små asfaltveje. 4. etape d. 30/7 fra Elling til Nørhoved. Ruten er ca. 30 km og heraf er ca. 4 km på små asfaltveje 5. etape d. 31/7 fra Nørhoved til Harrild hede. Ruten er ca. 22 km og heraf er ca. 3 km små asfaltveje 6. etape d. 1/8 fra Harrild til Herning. Ruten er ca. 30 km og heraf er ca. 10 km. på små asfaltveje og i Herning Bymidte. Som en stor festlig afslutning på stafetturen rider alle de deltagende ryttere ind på NM-banen om lørdagen d. 2. august.   Her er altså tale om et meget stor event for os islands heste ryttere.....det er jo ikke så tit at Danmark lægger baner til de helt store internationale stævner og derfor er dette en unik mulighed for at være med til at skabe noget stort og få et sammenhold undervejs og lære en masse nye mennesker/ryttere at kende. Vi håber at mange vil støtte op omkring dette store arrangement som bla. Rose som frivillig lægger store kræfter i at stable på benene.   Der er tale om rigtig mange ryttere som skal ride sammen og måske over 100 heste som i fællesskab rider ind på NM-banen i Herning....vel mødt, både som tilskuer rundt omkring på stafettens rute, som deltagende rytter eller som NM-deltager/publikum.     Foto: Landi Askja logo