Byrialsen giver TV interview
2013-08-16T21:35:49
TV Midt Vest har fået en jaget mand i tale i et 2 eksklusiv interview offentliggjort her til aften.   I det 2 minutter lange interview beklager John Byrialsen episoden, som han forklarer er hændt som en følge af at han har haft mange andre arbejdsopgaver og økonomiske udfordringer at se til, og ikke har givet driften af det polske stutteri den nødvendige opmærksomhed. Han erkender sit ansvar for den sørgelige episode på det polske stutteri og er ked af det man ser på videoen, der startede det hele.   Jeg skulle være blevet dernede "Jeg skulle have været mere dernede. Jeg har haft travlt med alle mulige ting, der er uvæsentlige i forhold til de ting der er sket her", udtaler John Byrialsen i interviewet.   Forud for videoens offentligggørelse var det tre måneder siden Byrialsen sidst havde været i Polen og tilse stutteriet. Den uploadede video blev antageligt optaget i maj, altså en måned forud for Byrialsens sidste besøg. Tilstandene på stutteriet, må således allerede have været kritiske, på det tidspunkt hvor Byrialsen besøger det for sidste gang inden offentliggørelsen af videoen. Det kan derfor undre, hvorfor Byrialsen ikke har tilset sit stutteri siden og hvorfor han ikke har grebet til handling i den mellemliggende periode for at rette op på situationen, såfremt det skyldes et ledelsesmæssigt brist på det polske stutteri.   Byrialsen i afmagt "Jeg har altid følt jeg har haft et svar på alting omkring heste - hele mit liv. Efter den video den anden aften, føler jeg ikke rigtigt at der er noget der fungerer mere", siger John Byrialsen i et interview til TV stationen". Interviewet ender brat.   Se TV interviewet her  