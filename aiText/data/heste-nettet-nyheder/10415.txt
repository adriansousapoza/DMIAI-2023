Mistral Højris pensioneres
2013-12-19T11:36:18
Den dansk avlede dressurhest Mistral Højris, der de senere år har ligget højt på FEI's verdensrangliste, går på pension efter World Cup kvalifikationsstævnet i Olympia, London.   Det var en følelsesberørt engelsk landholdsrytter Laura Tomington, der meddelte publikum beslutningen om, at hendes partner gennem flere år, den succesfulde dansk producerede Mistral Højris, efter Olympia får lov til at nyde sit otium.   I et video interview til Horse & Hound fortæller Laura Tomington om sine særlige oplevelser med "Alf", som hun kalder den røde varmblodsvallak, som hun har oplevet både op- og nedture med, men først og fremmest talrige sejre.   Hun fortæller i et meget følelsesladet og personligt interview, om hendes mest mindeværdige stunder med "Alf", udfordringerne hun har haft med at tackle hans meget specielle sind gennem årene, samt hvilke planer hun har for ham for fremtiden.   Se interviewet og billeder af højdepunkterne fra deres karrierre sammen, her    Afsked med Mistral Højris på Olympia stadium i London med en berørt Laura Tomington, der hyldes af tilskuerne.