Blue Hors Ridechampionat for 3-års
2013-07-01T09:12:47
    I weekenden afholdte Blue Hors deres årlige Føl- og ridehestechampionat for afkom efter stationens hingste. Ridechampionatet havde 14 3-årige heste og hele 41 4-årige heste til start, så der var hård kamp i fredagens indledende runde om en placering i top 8, der var adgangsgivende til lørdagens finale     Vinder af Blue Hors Championatet for 3-års blev den tiltalende Don Schufro-datter Vestergaards Dicte (mf. Hohenstein), opdr. Fam. Steffensen og redet af Camilla Ahlers Petersen. Hoppen er meget ridelig og bevæger sig smidigt i en for en 3-års hest særdeles flot balance. I finalen opnåede hun 9 for type, 9 for trav, 9 for galop, 7,5 for skridt, 8,5 for ridelighed og 9 for potentiale, samlet 8,75    Vestergaards Dicte   Nr. 2 blev den meget smukke RDH hoppe Dortheasmindes Zareen e. Blue Hors Zack/Abanos, opdr. Vera og Bent Holm, redet af Lotte straarup. Hun fik hos dommerne 9 for type, 8,5 for trav, 9 for galop, 8,5 for skridt, 8,5 for ridelighed og 8,5 for potentiale, samlet 8,67   Dortheasmindes Zareen   Tredjepladsen gik til den ualmindeligt velgående Blue Hors Leredo-søn Lycan H (mf. Solos Landtinus) redet af Sissel Holfelt. Lycan H bevæger sig imponerende især i trav og galop med kraftfuldt afskub og gode vinkler både for og bag, men blev desværre også på finaledagen lidt bag schenklen og stod noget imod. Dommerne, der på finaledagen bestod at Jørgen Hvenegaard og samt tyske Joseph Klaphage fra Paul Schockemöhle, uddelte da også prompte 9,5 for både trav og galop, men måtte desværre også holde ridelighedskarakteren på 7,5   Lycan H   Yderligere pladserede i finalen blev:   4. 412 hingst Romir Elton e. Blue Hors Don Romantic, Astrid Green Therkildsen 8,425        5. 405 hp Baunehøjens Zackbi e. Blue Hors Zack Cindy Faber 8,256    6. 415 hp Treldegårdens Safran e. Blue Hors Don Schufro Lotte Strårup 8,17    7. 403 hp Kastaniegårdens Ofelia e. Blue Hors Rosoff Maria Hindkjær 8,088    8. 404 vallak Zepp Klintgaard e. Blue Hors Zack Astrid Green Therkildsen 7,67  Rapport fra 4-års følger snarest