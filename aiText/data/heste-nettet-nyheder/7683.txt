Endnu en sejr til Mistral Højris
2011-05-08T23:04:56
Det var engelske Laura Bechtolsheimer der på sidste dagen af Horses & Dreams stævnet i Hagen, Tyskland, stjal billedet på dressurbanerne . Den unge engelske rytter sejrede i Grand Prix Special med den dansk avlede hest Mistral Højris med 81.583%. Laura Bechtolsheimer og Mistral Højris havde ligeledes ved VM i Kentucky stor succes, må siges at være et trumfkort for det engelske dressurhold. Det var dog ligeledes en engelsk ryttter der indtog 2.pladsen i dagens Grand Prix Special nemlig Carl Hester og den 10-årige Uthopia e. Metall/Inspekteur med 77,563%. Sune Hansen og Blue Hors Romanov, eneste danske ekvipage i klassen, sluttede på en 10.plads med 70.688%. Laura Bechtolsheimer nøjedes ikke blot med en sejr i Hagen i dag, ligeledes i Grand Prix Kür tog den unge englænder sejren. Denne gang var det dog ikke med Mistral Højris men Andretti H. Ekvipagen opnåede 78.725% for dagens ridt. 2.pladsen i Grand Prix Kür gik til tyske Nadine Capellmann med Elvis VA med 77.650%. I denne klasse blev det også til en dansk 10. plads denne gang dog Andreas Helgstrand og Marron med 72.825%. Dermed er det internationale stævne i Hagen slut for i år. Horses & Dreams oplyser at ialt 63.000 besøgte stævnet.