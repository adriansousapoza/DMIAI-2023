Vejen til succes…..
2013-03-19T17:32:03
Tirsdag den 2. april kl. 19.30 kommer den dygtige dressurrytter Sidsel M. Johansen til Faxe og holder foredrag om emnet: "Fra ponyrytter til international dressurrytter".  Foredraget er arrangeret af Faxe Køre- og Rideforening, der dagligt holder til på Faxe Ridecenter i Ebbeskov. Foredraget med Sidsel vil dog, af pladshensyn, blive afholdt på Rolloskolen i Faxe. Sidsel vil fortælle om sin ridning, sine oplevelser og om de drømme der blev til virkelighed i tiden fra hun var ponyrytter og frem til nu, hvor hun er en international og anerkendt Grand Prixrytter. Efter den nylige WorId Cup Kvalifikationen i s'Hertogenbosch i Holland, ligger hun nu som nr. 11 på ranglisten og har dermed en stor chance for at få én af de pladser, som fordeles af FEI når den endelige finale i Gøteborg afvikles til april.  Dette vidner om, at der ligger en god portion hårdt arbejde og stædighed bag Sidsels smilende ydre og i øvrigt ret unge alder. Hun har vundet adskillige sejre og placeringer ved nationale og internationale stævner og var bare få millimeter fra at deltage i det forgange Ol i London 2012. Sidsel rider på den 14 årige vallak Schianto, efter Gribaldi/Schwardroneur. Hun modtager undervisning af beriderne Andreas Heglstrand og Rune Willum. Så kom og få ny inspiration tirsdag den 2. april på Rolloskolen, Gl. Strandvej 12, 4640 Faxe. Vil man vide mere om Sidsel, kan man gå på hendes hjemmeside: http://www.team-si.dk.   Tilmelding til FKR's formand Kirsten Weiss på mail: k.weiss@godmail.dk Sidste frist for tilmelding er den 1. april.  Prisen er 100 kr. som betales ved indgangen. Arrangementet forventes at vare ca. 2 timer. Alle der interesserer sig for dressurdisciplinen er velkomne, man behøver ikke at være medlem af FKR eller andre klubber/foreninger. Der vil være mulighed for at købe øl og vand.   Kilde: Pressemeddelse    Foto: Privat