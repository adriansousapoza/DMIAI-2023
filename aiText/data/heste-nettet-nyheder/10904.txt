Steffen Peters sejrede i Grand Prix
2014-08-09T18:55:09
Sideløbende med verdensmesterskaberne for unge heste, afvikles også trestjernet CDI, hvor dagens Grand Prix dressur blev vundet af amerikanske Steffen Peters.   I dagens Grand Prix sponsoreret af Sattlerei Hennig, blev dagens vinder amerikanske Steffen Peters med westfahlervallakken Legolas e. Laomedon/Florestan II med 74,980 %.   Andenpladsen gik til canadiske David Marcus der rider DV-vallakken Chrevi´s Capital e. Chrevi´s Lavallo/Weinberg, andenpladsen kom i hus med 72,3 %.   Dorothee Schneider red sig ind på tredjepladsen med avlshingsten Silvano e. Rubinstein I/Cocktail med 71,92 %. Silvano er ejet af Stutteri Peterhof, og er dermed staldkammerat til Sezuan.   Danske Martin Christensen var også til start med FBW De Vito e. De Niro/Disco-Stern, hvor resultatet blev 68,56 %.   Rikke Dupont fulgte tæt efter, idet hun med Dejavu e. De Niro/Painter´s Row opnåede 68,16 %.   Sanne Henningsen der de forgående dage har været til start i UVM klasserne med den 5 årige Gasolin, havde også medbragt hendes Grand Prix-hest til Verden, hvor det i dagens klasse blev til 64,620 %.   Ellen Birgitte Farbrot, der både er norsk af oprindelse og nationalitet, men bosiddende i Danmark og ansat hos Stutteri Føllestandgaard, fik vi også at se i Grand Prix klassen med Tailormade Akon Askelund e. Akinos/ Pari-Ace Dane, hvor resultatet blev 64,16 % . Ellen Birgitte Farbrot har også været til start i UVM klasserne, med hendes 6 årige Tailormade Hotmillion e. Hotline/Akinos.   Resultat  Sanne Henningsen med Capone (JP-Photo)  