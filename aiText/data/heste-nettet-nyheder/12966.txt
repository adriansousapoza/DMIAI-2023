Årets Hingst i Dansk Varmblod er fundet.    VIDEO
2017-03-12T12:41:25
Årets Hingst i Herning i 2017 er elitehingsten Favorit Ask. En smuk hest der i de forgående år har gjort sit til at skabe gode følårgange med talent i både sport og avl.   Favorit Ask selv har gjort det fantastisk godt i sporten, og har nogle forrygende kåringsresultater med sig helt fra start. Han er født 13-04-2015, og er 175 cm høj. Favorit Ask er avlet og ejet af Stutteri Ask, hvorfra han bedækker    Billede: Jp-Photo.dk Favorit Ask er noget af det ypperste i Dansk Varmblod når der tales om præstationsavl idet alle tre hingste i hans afstamning, Diamant De Semmily, Darco og Quidam De Revel, har deltaget i de helt store konkurrencer. Enten ved EM, VM og OL.   Favorit Ask blev efter sin sejr ved 35-dages testen - med 901,5 point - og suveræne optræden ved hingstekåringen i Herning, udnævnt til en overlegen fløjhingst i holdet af 5-års og ældre springhingste. Hans kåringsbeskrivelse ved kåringen i 2010 blev denne:   Springbetonet højtstillet, stor og storrammet hingst af særdeles god type. Almindeligt hoved, passende lang, velansat hals. Lang, skrå skulder. Lang, velmarkeret manke. God albuefrihed. Særdeles smidig overlinie. Langt, velformet og muskuløst kryds. Passende føre og tørre lemmer. Bløde koder for, og rette koder bag. Velformede hove. Særdeles god galop med god bæring og balance. Kåringskarakter: 8-8-9-10 7-7 9 9  Favorit Ask er af kåringskommissionen betegnet som en meget moderne hingst af spændende blodlinjer, stor, højtstillet og en hingst med overlegen kapacitet. Hele 10 point blev givet for hans gode overlinje.  Favorit Ask har adskillige afkom der har stået på fløjen ved diverse føl- og hoppeskuer. Af hans første årgang til hingstekåring i DV i 2014, indtog French Match Ask fløjpladsen med bl.a. 9,5 for teknik og 10 for kapacitet. Efterfølgende har han fået en præmiehingst i Tyskland. I 2015 blev Frech Match Ask endnu engang fløjhingst denne gang i 4 års holdet. Aagardens Chico Ask blev kåret med præmiering og den kårede søn Frodo Ask vandt i efteråret 2015 materialeprøven.   Ved hingstekåringen i 2016 fik Favorit Ask endnu en præmiehingst, nemlig Frontier Ask, der af dommerne fik fire 10-taller for henholdsvis teknik, kapacitet, galop og overlinie, og 9,5 for helhed. Derudover havde Favorit Ask 7 afkom til start i Unghestechampionatet, og 5 af dem endte i top 10. Alle afkom fik af enten dommer eller fremmedrytter, karakter mellem 8,5 og 10 for springkapacitet. Vinder af Championatet blev Fendi Ask e. Favorit Ask, der fik 10 i springkapacitet.   Favorit Ask avler top moderne springheste, han ligger i 2016 nr. 1 på DV eksteriør index og giver særlig forbedring på forpart, bagpart og ikke mindst overline. Hans afkom springer smidig med stor kapacitet og meget høj ridelighed. Enkelte afkom bliver lidt højere end gennemsnittet, men flertallet ligger inden for normalt stangmål.   Beskrivelsen af hans 2012-årgang er som følger; I alt er 41 føl besigtiget i 2011 og 2012. Føllene er ensartede, højtstillede, storrammede, flere lidt kraftige føl af overvejende særdeles god type. Flere savner udtryk. Passende lang, velansat hals. Lang skrå skulder. Velmarkeret, lang manke. God overlinje. Langt, velformet, muskuløst kryds. Lemmerne passende føre med god ledmarkering. Velbalanceret, rummelig galop med god knæ- og haseaktion. Hingsten passer til et bredt udsnit af springbetonede hopper, dog bedst til middelstore, ædle hopper. Hingsten forbedrer størrelse, rammer og galop. Favorit Ask er kåret i Dansk Varmblod, Svensk Varmblod, Oldenburg og Oldenburg-International og Hannover.   Se video med Søren Møller Nielsen og Favorit Ask her: