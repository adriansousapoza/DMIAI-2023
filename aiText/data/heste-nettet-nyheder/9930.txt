Furusiyya FEI Nations Cup præsenteres af Coral Reef Ranch
2013-05-04T09:45:01
  Coral Reef Ranch er igen navnet på årets Nations Cup i Bernstorffsparken.   Coral Reef Ranch er stedet hvor toprytteren Beezie Madden hører hjemme og det ligger i Minnesota i USA. Beezie Madden er en af verdens førende ryttere, og hun har bl.a. to OL-guldmedaljer, guld- og sølvmedalje fra The World Equestrian Games og utallige placeringer fra FEI Nations Cup og grand prix. Og som om det ikke er nok, vandt hun i weekenden Rolex FEI World Cup Finalen.     Stævnearrangør for CSIO i Bernstorffsparken, Niels Ulrich Pedersen, siger: Vi er utrolig glade for at Coral Reef Ranch vil være med til at sponsere endnu et stævne i Danmark. Det er en stor glæde og ære for os som stævnearrangør at blive forbundet med Coral Reef Ranch og det understreger blot niveauet på First International Grand Prix.   Furusiyya FEI Nations Cup finder sted fredag d. 24. maj i Bernstorffsparken. Se mere på http://www.firstgrandprix.dk   Forsidebillede: CS-Foto.dk