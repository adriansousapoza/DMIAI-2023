Linnea Ericsson-Carey vinder akkumulatorspringningen
2017-03-12T17:59:38
Det blev til dansk sejr i Hal E, da Linnea Ericsson-Carey var bedst i lille turs finalen i CSI3* akkumulatorspringningen, der gik i 140 cm.  En akkumulatorspringning forgår således, at hvert spring giver det antal point, som springet har af nr. Dvs. spring nr. 1 giver et point, spring nr. 2 giver to point osv. Der er ingen dobbeltspring i sådan en klasse. Det maksimale antal point man kunne få i dagens klasse var 65 point. Som sidste spring - i dag spring nr. 10 - findes der så en alternativ forhindring, en såkaldt joker. Jokeren er normalt altid svære end det almindelig spring og er oftest 10 cm højere. Dvs. at der både er spring nr. 10 og jokeren. Jokeren giver så dobbelt point, hvilket i dagens klasse vil sige 10 point. Vinderen er den, der har højst point. Dernæst kommer tiden ved lige antal point.    Her blev det danske Linnea Ericsson-Carey der var absolut bedst, efter hun overvandt alle forhindringer inkl jokeren i tiden 45.64 sek. Det blev til en britisk 2.plads, da Louise Saywell med Dassler red i tiden 46.50 sek. Endnu en dansker så vi på 3. pldsen - det var Jessica Toelstang med Bjerglunds Campari. Eneste anden placerede dansker var Mathias Nørheden Johansen med Con Calle, som endte på en 9. plads.    Resultatlisten kan ses HER.