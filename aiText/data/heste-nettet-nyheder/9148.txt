De unge springheste har succes i Sopot
2012-07-07T16:56:09
Ved CSIO i Sopot, holder de unge heste den danske fane højt. I går besatte danske ekvipager både første og andenpladsen i klassen for 6- og 7-års heste.   Flotte danske resultater Gårsdagens klasse for 6- og 7-års heste, blev redet på forhindringer der var 130/135 cm høje. Tre danske ekvipager blev placeret i præmierækken, og de to af dem helt i top.   Sashia Astrup Jensen red en flot nulrunder på den 7-årige hoppe Tailormade Anna Chacca i tiden 25,93 sek. Søren Pedersen red sig ind på en flot andenplads med den 7-årige Tailormade Quinnus, der også red uden fejl og i tiden 26,40 sek. På en 12.-plads og som den sidste i præmierækken, sneg Charlotte Lund sig ind med hesten Viktoria, med et resultat på 8 fejl.    Arkivfoto: JP-photo