Dansk succes ved Special Olympics World Summer Games 2011
2011-07-11T20:45:30
De danske ryttere, som deltog ved Special Olympics World Summer Games 2011 er netop hjemvendt fra Athen. Det har været en helt eventyrlig oplevelse for deltagere at være en del at disse lege. Sportsligt har det også været en kæmpe succes for rytterne, som har hjembragt en betragtelig del "metal" til Danmark, og deres præstationer var langt over det, som vi havde forventet og turdet håbe på. Rytterne opnåede følgende medaljer: Julie Koch / Magnetens Idrætsforening i Lyngby: Guld: Dressur Guld: English equitation Guld: Trail Vibeke Wehlast Jørgensen / Askov Ridecenter: Guld: Dressur Sølv: Team Relay Bronze: Trail Josefine Rogren / Jægerspris Ridecenter: Sølv: Team Relay Sølv: Trail Martin Hansen / Askov Ridecenter: Bronze: Trail Disse fantastiske oplevelser og resultater håber vi kan inspirere andre ryttere (og deres trænere), som hjemhører under målgruppen for Special Olympics ridning - Dvs. man skal være udviklingshæmmet/have generelle indlæringsproblemer. Der ligger ikke IQ-målinger o.lign. til grund for denne definition, men man skal i hverdagen (skole, arbejde, familieliv, boligsituation) være afhængig af særlige pædagogiske støtteforanstaltninger. Ligeledes håber vi på, at der er klubber, der får lyst til at udskrive klasser for Special Olympics ryttere. Det behøves ikke at være hele stævner - man kan sagtens lægge S.O.-klasser ind i et raskrytterstævne. Pressemeddelelse