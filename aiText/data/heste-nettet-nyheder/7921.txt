Spændende start på DM i dressur   Opdateret
2011-07-29T21:41:12
I dag blev 1.afdeling af DM i dressur for seniorer afviklet, og der er lagt op til et aldeles spændende DM i år, hvor de unge ryttere i dag for alvor har markeret sig på resultatlisten Efter 1. afdeling er det nemlig Lisbeth Seierskilde med Jonstrupgårdens Raneur der ligger i front, dog skarpt forfugt af Daniel Bachmann Andersen og Donna Silver, begge unge ryttere red et forrygende program i dag. Det har bl.a. lagt ryttere som Nathalie zu Sayn-Wittgenstein og sidste års vinder Anne van Olst længere nede på resultatlisten som nr. 4 og 6, hvorimod sidste års bronzemedalje vinder Sune Hansen har indtaget 3.pladsen.  Sune Hansen og Blue Hors Romanov Foto: JP-Photo.dk Der er derfor lagt op til et yderst spændende DM i år. Anden afdeling rides lørdag og søndag afgøres DM så, når der rides kür. Dog måtte både Joachim Chr. Thomsen, Lone Bang Larsen og Andreas Helgstrand melde fra, og det betyder selvfølgelig at feltet i år er uden en af de helt store favoritter. Angrib Firfod som Joachim Chr. Thomsen havde til start sidste år, var dog til start i år, denne gang under Anne Troensegaard der også i år har Seduc med. Anne Troensegaard og Seduc var sidste år sølvmedalje vindere, og efter dagens ridt ligger ekvipagen placeret som nr. 4.  Anne Troensegaard og Seduc Foto: JP-Photo.dk Du kan se alle resultater og startlister her. 