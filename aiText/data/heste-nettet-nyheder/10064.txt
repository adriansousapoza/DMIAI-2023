Oplev de kongelige stalde i sommerferien
2013-07-03T09:22:56
De kongelige stalde på Christiansborg, er altid et besøg værd. Sommerferieperioden byder på en særudstilling, hvor man kan komme bagom den hesteglade Christian den 10, og bl.a. høre om kongehesten Rolf og om kongens rideulykke.  De kongelige stalde, der er hjemsted for de heste og kareter, som kongehuset bruger til karetkørsel ved særlige lejligheder, emmer af både royal historie og beviser på hestens betydning for monarkiet.  Staldende er åbne for offentlige besøg det meste af året, men denne sommerferieperiode byder på en særlig anledning, til at komme ekstra tæt på de kongelige og få et indblik i, hvad heste har betydet for monarkiet.  I perioden fra den 19. juni til medio august, i den periode hvor Dronningens køreheste er på sommergræs, fremvises en særudstilling for de besøgende. Udstillingen omhandler Dronning Margrethes farfar, den hesteglade Christian 10, og fortæller bl.a. historierne om kongehesten Rolf, Christian 10.s daglige rideture og om kongens rideulykke, gennem tekst, billeder og filmklip.  Staldende er åbne i dagtimerne fra kl. 13.30-16.00, og der foregår rundvisninger kl. 14.00 alle lørdage fra perioden den 19. juni til medio august 2013. 