Landsfinalerne på Vilhelmsborg 
2012-06-28T08:28:49
Landsskuet er disciplinsponsor for kvadrillekonkurrencerne på Vilhelmsborg denne weekend, og Jørgen Konge har derfor spurgt lidt ind til, hvad vi kan forvente, hvilket han deler med os her.   Fra Han Herred Hestesportsklub kommer alt godt fra havet, unge piger fra 13 - 24 år, de fleste dog under 20. Der rides både på rideskoleponyer, lånte ponyer og egen pony og hest. Alle deltagerne starter stævner i dressur og spring på D-niveau. De har selv syet deres kostumer og udklædning samt sammesat musik og program til kür-delen.        Vemmelev Rideklub har et hold, der alle er under 16 år, otte rider på Vemmelev Ridecenters rideskoleheste og fire på privatheste. Det er et hold på i alt 35 personer der drager af sted til Vilhelmsborg, turen er velvilligt støttet af lokale sponsorer, som de selvfølgelig sætter stor pris på. Desværre har de ikke oplyst disse sponsorer, som ellers fortjener at blive nævnt. Lur mig om ikke musikken, uden at have fået det at vide, er noget med fut i for Flower Power er nemlig deres tema.  Fælles for kvadrilledeltagerne er, som de ovennævnte, tit at det er rideskoleheste, der sjældent kommer uden for rideskolen i konkurrencesammenhæng. Al sportsdeltagelse koster penge, og det kan være dyrt for en familie at holde en hest for et barns skyld. Dermed er det tit svært at få muligheden for at komme ud og vise hvad man dur til som rytter. Landsfinalerne er en af mulighederne. En anden er faktisk Landsskuet, hvor vi gerne giver plads til ryttere og kuske, der har glæde at deres heste og ponyer og som laver noget seværdig. Et citat: "En hest/pony som man har glæde af, er en god hest/pony".