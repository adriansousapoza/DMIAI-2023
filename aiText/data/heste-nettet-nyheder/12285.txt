Lejse Bramminge vinder af DM for U21!
2016-06-04T23:48:48
Lejse V. Bramminge på Cascada var den eneste rytter, som lykkedes at holde nerverne helt i ro i dagens afgørende runder til DM for U21. Indledningsvist i første kval var der i alt 4 ryttere, som havde redet fejlfrit. Det skulle vise sig for Lejse, at det var rigeligt at blive ved med at ride fejlfrit. Det sikrede hende sejren, og modsat sine konkurrenter til sølv- og bronzemedaljen, behøvede hun altså ikke komme ud i en omspringning.  4 ryttere skulle til gengæld mødes i en omspringning til fordeling af de to sidste medaljer. Det var Jonathan Hvalsøe Saul, Nicolas Pedersen, Martin Mose Knudsen samt Emil Hallundbæk. Her blev det Emil Hallundbæk på Allstar som trak sig sejrrigt ud. Martin Mose Knudsen på Candy K. fik bronzemedaljen. Det blev Nicolas Pedersen som måtte tage til takke med den let utaknemmelige 4. plads og Jonathan Hvalsøe Saul som endte på 5. pladsen.  Det er muligt at se det samlede resultat af DM for U21 HER. 