De magtfulde sociale medier
2016-11-04T05:45:01
De sociale medier er i dagens verden på mange måder en rigtig god ting. Nyheder kan spredes med lynets hast, arrangementer kan deles så det når ud til rigtig mange mennesker og det er en nem måde at komme i kontakt med sin omgangskreds. Men desværre har de sociale medier også en negativ bagside. Dårlige ting kan spredes lige så hurtigt, og det er muligt at tage kontakt til folk man ikke kender på en nem måde, uden at man når at have tænkt om, inden man har trykket send. Det betyder at det nemt at skrive ting offentligt eller direkte til personer, uden man har gjort sig ulejligheden til at finde ud af, om det faktisk er rigtigt, det man har læst. Det kan resultere i at enkeltpersoner bliver slagtet levende på de sociale medier, fordi de har lavet en fejl. Det sker især, hvis de har ladet fejlene gå ud over et dyr. Den straf, som en person udsættes for i sådan en situation, står dog set udefra sjældent mål imod, hvad personen faktisk har gjort. Mange glemmer, at der sidder en faktisk levende person på den anden side, som modtager alle disse hadefulde beskeder. En person som også har følelser, og som måske samtidig er virkelig ked af det, der er sket. I Danmark har det især været Andreas Helgstrand, som har stået for skud. Men i sidste måned kom der en personhetz mod irske Kevin Thornton, efter at hans hest døde på en stævneplads i Frankrig angiveligt pga. at han havde pisket den til døde. Han modtog efterfølgende dødstrusler, alt fra at han burde brændes levende og at hans fingre skulle skæres af og meget meget mere. Alt sammen for noget, der viste sig, han slet ikke havde gjort! At blive slagtet på nettet, kan der ikke være meget tvivl om, må være færdeligt for den pågældende person. Derfor bør man virkelig tænke sig om, inden man sender hadebeskeder afsted til en person, alene pga. personen (angiveligt) har lavet nogle fejl. Samtidig får det en masse konsekvenser for personen bag, både psykisk men også deres levegrundlag. Her ønskes det at belyse, hvilken betydning og hvor forfærdeligt det kan være at blive slagtet på de sociale medier. Kevin Thornton kom i kølvandet på hændelsen og obduktionen med en pressemeddelelse på sin private facebookprofil. Her beskriver han hvor forfærdeligt det han gennemgik var, og ikke mindst hvad det har betydet for ham psykisk. Alt sammen for noget, han slet ikke havde gjort. Pressemeddelelsen gengives oversat her."Mandag d. 10 oktober 2016 er en dag, jeg aldrig vil glemme og den vil jage mig resten af livet. Denne dag mistede jeg en hest, en ven, en holdkammerat, men som om at det ikke var hårdt nok at skulle håndtere det, så medførte det en slagtning af min person på de sociale medier og andre medier, hvor brænden startede med løgne og ukorrektheder. Ved min afrejse fra stævnet, som jeg fastholder stadig var min egen beslutning, oplevede jeg hver eneste følelse der er kendt af menneskeheden. Trusler på livet, på min velvære og dem som var tæt på mig blev udstedt. Jeg modtog post til mit hjem, beskeder på facebook og andre ville bringe fare i mit liv, trusler om at jeg ville blive brændt lelvende, have mine fingre skåret af og slået på hver eneste centimeter af min krop. (Jeg blev red.) verbalt overfaldet hvor jeg blev beskrevet som en morder, snigmorder og dyremishandler. Efter at Finbar (Flogas Sunset Cruise) døde, har jeg ikke haft andet end vanvidsfølelser som har resulteret i paranoia, soveløse nætter, frygt, været ked af det, skuffelse, taknemmelighed, kvalme, stress, træthed, afsky, sorg, fortvivlelse og venlighed. Dette følelsesmæssige vanvid har resulteret i at det negative var drevet mod mig, men også det positive jeg modtog fra mine venner i nær og fjern, familien og kollegaer der støttede mig gennem mine mørkeste timer og gjorde dem lidt lysere. De søde ord og støtte fra disse mennesker vil jeg aldrig glemme, og det er i de øjeblikke i livet du opdager hvem der står bag dig, og for det er jeg for altid i gæld. Hver gang jeg efterlader mit hjem og folk kigger på mig, spørger jeg mig selv "genkendte de mig?" "Hvilken artikel læste de, var det sandheden eller de sociale mediers indledende historie som var fuldt med fejl?". Hver gang flok får øjekontakt, sætter paranoiaen ind. Jeg ved ikke hvornår dette vil stoppe!" Pressemeddelsen fortsætter med resultatet af obduktionen, som kan læses her. Derefter følger:"Kigger fremad! I eftervirkningerne af denne tragedie, som har nået ud til en utroligt antal af mennesker over hele jorden, har jeg tænkt mig at gøre det til min opgave at prøve at sikre at dette ikke sker til nogen igen. Dette beviser for alle styrken af de sociale medier og den negative effekt det kan have på samfundet. Den nuværende bevidsthed om den mentale sundhed for mennesker i alle aldre er et væsentligt tema, jeg er heldig nok til at have sådan et godt antal af mennesker omkring mig, som har hjulpet mig igennem denne svære tid og jeg er opmærksom på at skyen endnu ikke er væk, men at lyset er begyndt at skinne igennem. De sociale medier kan ødelægge dit liv, din virksomhed, din fremtid og din fornuft. Jeg opfordrer folk til næste gang at tænke sig om omkring fakta, før man begynder at beskylde, kommentere eller dele, da du aldrig ved hvilken skade det man medføre. Yderligere var jeg væk, jeg vidste ikke hvilken vej jeg skulle gå eller hvad jeg skulle gøre. Jeg vil gerne bruge muligheden til at lave en "go-to" (gå til red.) forening for ryttere i alle aldre og niveauer, startende med en base i Irland, der i de svære situationer som mine eller nogen som helst anden situation kan opstå omkring vores sport, så der er en person at gå til for råd i hvilken som helst nødsituation med kontakter til juridisk rådgivning, psykologisk hjælp, veterinærråd mv. Jeg håber at denne ide vil være velkommen i rideverdenen, da det er stress i vores liv at skulle vokse altid ift. vores investering af tid, indsats og penge i et forsøg på at nå vores drømme. Dette fundament kan hjælpe til at give støtte i en branche til dem, som er i nød". De endelige resultater der forhåbentligt kan vise hvad Flogas Sunset Cruise faktisk søde af, er endnu ikke færdige. Kilde: Kevin Thorntons facebookprofil