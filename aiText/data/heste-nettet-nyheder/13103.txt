Islænder aflivet - ramt af vådesskud
2017-05-18T07:30:01
En treårig Islænder hoppe er aflivet som følge af hårde kvæstelser fra et skudhul, der formentlig skyldes et vådesskud fra en jæger efter start af bukkesjagtsæsonen. Hoppen blev hårdt kvæstet og havde så omfattende skader, at hun ikke stod til at redde. Nu efterlyses den formodede jæger   Formodet offer for bukkejagt Årets bukkejagt er netop skudt igang, og det har formentlig medført årets første utilsigttilsigtede offer, blot få timer inde i jagtsæsonen. En treårig islænderhoppe, blev tilsyneladende ramt af et vådeskud, og fik så omfattende skader at Ansager efterfølgende kunne konstatere at hun desværre ikke stod til at redde. Den nu afdøde islænderhest, Spíra fra Søgård e. Grimur frá Efsta-Seli/Fifa Vom Störtal skulle hentes ind da den lovende hoppe efter fint kårede førsteklasses forældre skulle selv kåres og ifoles. Hun kom blot aldrig, da der blev kaldt på hende.   Det var et ubehageligt syn, der mødte ejeren af Søgård Islandsheste i Sevel, Nina Rosén, da hun tirsdag morgen gik ud for at se til sine heste. "Jeg gik ud for at tage mine fire hopper ind, fordi min dyrlæge skulle komme for se til dem. De tre af dem kommer, da jeg kalder, men det gør den fjerde ikke. Så jeg går ned til den, og så ser jeg, at hun bløder ud fra siden", fortæller ejer Nina Rosén i et interview til TV Midtvest.   Hesteejeren får herefter med hjælp fra to venner ført hesten op til stalden, og her får hun renset såret. "Imens jeg behandler såret, bliver jeg hurtig klar over, at det er et skudhul" fortæller Nina Rosén, hoppens ejer, Søgård Islandsheste og fortsætter: "Da dyrlægen kommer, tilser han også hesten og vurderer, at den skal sendes til et dyrehospital for at blive tilset for skudsåret. Jeg kan godt fornemme, hvilken vej det vil gå, da den bliver kørt til dyrehospitalet."      Skudsåret på hoppen (Foto: Privatfoto: Nina Rosén)   Bragt til Ansager og aflivet Den 3-årige islænder hoppe, var tydeligvis i stærke smerter og chok, og fik et ordentlig skud morfin, hvorefter den hastigt blev transporteret til Ansager Dyrehospital.   Dyrlægerne på Ansager var i første omgang bekymret over der intet udgangshul var. De var nød til at åbne Spíra op for at se skadens omfang. "Da den kommer på operationsbordet, står det hurtigt klart, at hun ikke kan reddes, og de afliver hende på operationsbordet", fortæller den chokerede hesteejer.   Mad og afføring var på dette tidspunkt sivet ud i bughulen fra de huller som projektilet havde lavet i tarmene og hoppen havde allerede udviklet bughindebetændelse. Smerterne var så stærke og skaderne så store, at den unge hoppe ikke stod til at redde.   Hoppen var i chock og har lidt længe Det er ikke den mest værdifulde hest for Nina Rosén, men det er et liv, der unødvendigt er gået til spilde, og den unge islænder hoppe har lidt, fra hun blev ramt til hun blev aflivet.   Hoppen er formentlig blevet ramt i perioden mellem kl. 5:00-8:30 tirsdag i de første timer af bukkesæsonen. Det formodes derfor at det er en jæger der ikke har haft styr på sit såkaldte kuglefang, og det er smertefuldt for hesteejeren at vide, at hoppen formodentlig har lidt meget inden hun først blev fundet senere på eftermiddagen. "Jeg kunne se, at hun virkelig havde ondt. Hun er blevet skudt om morgenen, og dør først på eftermiddagen, så hun har lidt i mange timer", fortæller Nina Rosén.   Ønske om at jægere tager ved lære Nina Rosén bærer dog ikke nag, da hun er sikker på, at der er sket en ulykke. "Jeg er sikker på, der er tale om en ulykke. Jeg har aldrig oplevet noget som det her før, og jeg har aldrig været bange for det. Jeg har altid mellem 20 og 30 islandske heste gående, og de går ude hele året, og ikke kun når der er bukkejagt, og det kommer de også til at gøre fremover, siger Nina Rosén"   Selvom hun naturligvis er utroligt ked af episoden, er det hendes håb at jægere vil tage ved lære af episoden. "En jæger har det fulde ansvar for hvert eneste skud han, han skyder. Han skal vide nøjagtigt, hvor det ender. Det er ikke en beskyldning, men det må bare ikke ske", siger hun.   Nina håber, at dette kan være en bøn til at alle jægere om at være mere påpasselige, når de er på jagt i nærheden af heste. Ingen har endnu givet sig selv tilkende, men episoden er selvfølgelig meldt til politiet, og jægeren opfordres nu til selv at henvende sig til politiet.   Se mere om efterlysningen her      Den tre-årige islænderhest Spíra, der nu er aflivet (Foto: Privatfoto: Nina Rosén)  