Succeen med gratis workshops fortsætter i Herning.   VIDEO
2013-03-06T20:50:50
Når messecenter Herning idag slår dørene op for årets hingstekåring er det med fuld smæk på. Fem dage med heste alle vegne og kø ved standene på Hest og Rytter messen. Programmet er, som de foregående år, spækket med arrangementer for enhver hesteinteresseret.   Udover de billet-krævende special arrangementer er der masser at hente hvis man ikke har den helt store pengepung med. Forsikringsselskabet Firsthorse sponsorerer for sjette gang i træk en serie af gratis workshops for alle interesserede med billet til Hest og Rytter. De fire workshops er arrangeret af www.Firsthorse.dk i samarbejde med MCH.   Temaet er endnu engang hestevelfærd, og i år vil en række eksperter give deres bud på hestevelfærd ud fra deres eget område. De fire workshops er gratis og programmet herfor findes på www.hestogrytter.dk   Den første workshop hedder "Sådan træner vi", og er et talkshow med berider og top dressurrytter Andreas Helgstrand og top dressurrytter Anna Kasprzak.     Anden workshop hedder "Hestevelfærd fra top til tå" og handler om hestens velfærd og hvilken indvirkning forskellige tiltag har for hestens ve og vel. På denne workshop vil der være oplæg fra beslagsmed og militaryrytter Peter Flarup, dyrlæge og foredragsholder Christina Sørensen og dyrlæge ved KVU Tine Mangart Søland.   Peter Flarup er en anerkendt beslagsmed, og desuden en succesfuld rytter indenfor military. Peter Flarup har sin egen hjemmeside hvor du kan læse mere om hans erhverv og karriere indenfor military. http://www.peterflarup.dk/   Dyrlæge og bidekspert Christina Sørensen, der i øvrigt er forfatter til bogen Bag om Biddet, som under hele hingstekåringen kan erhvervs gratis som e-bog på bogens hjemmeside, www.bagombiddet.dk Christina arbejder udelukkende med tandbehandlinger og bidtilpasning på heste samt holder foredrag og workshops. Følg linket for at se mere om Christina og hendes deltagelse i messen: www.youtube.com/watch?v=8gV3XvRIJng   Tine Mangart Søland er dyrlæge ved KVU og desuden skadesdyrlæge ved First Horse forsikring.   Tredje workshop hedder "Hesteforsikringens ABC" og omhandler hesteforsikring fra A til Z, og forestås af direktør for First Horse Flemming Parris og formand for Dansk Dyrlægeforening Peter Busk samt forsikringsdyrlæge Lundegaard fra Alm. Brand forsikring.     Fjerde workshop hedder "Vi behandler og træner heste som aldrig før". Foredrag med examineret træner og dyrefysioterapeut Claus Toftgaard samt dyrlæge og medejer af Højgaard Hestehospital Jonas Rasmussen.   Vel mødt til nogle gode og lærerige timer i selskab med nogle af danmarks førende ryttere og eksperter.