Åbent hus hos Schou og Schouboe
2012-04-19T21:51:56
Andreas og Christian Schou præsenterer hingstene fra årets katalog ved et arrangement på Tågerup søndag den 22. april   Klokken 14 slås dørene til Tågerup i Sommersted ved Kolding op. Her vil brødrene Andreas og Christian Schou og deres medarbejdere vise hingstene frem, så avlerne kan se, hvad de kan. Der er primært tale om springheste, og flere af dem har allerede opnået flotte resultater og vist godt afkom. Der bliver dog også mulighed for at se en enkelt dressurhingst, nemlig den nykårede Sandbæks Lacapo efter Taylormade Temptation. Springhingste, der bliver lejlighed til at se er: Uno's Safier, Cosmeo, Toulouse, Last Man's Hope, Stakkato Dream, Bonaparte Z og Cannavaros.   Schou & Skouboe er kombineret hingstestation og sportscenter, og selv om der er tale om en ret ny hingstestation kan man glæde sig over en stigning i antallet af bedækninger, selv om antallet på landsplan er faldet.   Også på sportssiden går det rigtig godt. Sidste sommer blev DM i ridebanespringning holdt på Tågerup, og Schou & Skouboe er også arrangør af dette års DM. Andreas Schou hentede selv bronze på Uno's Safier ved DM, og både han og Christian har været på det danske hold i super league i springning og opnåede at komme til EM i Madrid.     Arrangementet afholdes indendørs i den store nye ridehal, der blev færdig i fjor. Link til yderligere oplysninger her      Uno's Safier -her med Andreas Schou til DM i fjor Foto: Privat        Stakkato Dream -her med Christian Schou i sadlen -