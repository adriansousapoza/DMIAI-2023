Hesten er en del af familien 
2011-11-30T09:24:44
  I dag består familien af flere end far, mor og børn. Vores firbenede venner indgår i høj grad også i familielivet. Hele 48 % af hesteejere betragter hesten som et medlem af familien. Det viser en undersøgelse, som Topdanmark har lavet i samarbejde med Epinion.   Hesten betyder meget for os, og den har ligesom hunde og katte opnået status som en del af familien. Hele 48 % af hesteejere betragter deres hest som et medlem af familien, og de mener, at hesten skal behandles med samme menneskelige hensyn som et barn. Og selvom hesten næppe bor under samme tag som resten af familien, er hesten alligevel synlig i de danske hjem: "Undersøgelsen viser, hvor glade hesteejere er for deres hest. Hestens rolle i familien viser sig blandt andet ved, at 32 % af hesteejere har et billede af deres hest i hjemmet, og en fjerdedel har et billede af hesten på mobilen. Til jul forkæler 15 % hesten med gaver, ligesom hver tiende hesteejer fejrer hestens fødselsdag. Hesten bliver derfor ofte behandlet lige så menneskeligt, som man ville behandle et barn," siger forretningsudviklingschef i Topdanmark Landbrug, Maria Lund.   Dyrt at helbrede hesten Trods hesten popularitet er det er ikke altid lige let at være hesteejer. 35 % af hesteejere er mindst glade for deres hest, når den er syg. Og det kan der være en god grund til. Hver sjette hest får nemlig dyrlægebehandling hvert år, og hesten bliver oftest behandlet for halthed, sår og kolik. "Prisen for at behandle hesten er høj, og fx behandling for halthed kan koste mellem 5.000 og 15.000 kr. Det kan derfor blive en dyr affære, hvis hesten bliver syg. Men det er en pris, som mange hesteejere er villige til at betale for deres hest," siger Maria Lund og henviser til undersøgelsen. Undersøgelsen viser nemlig, at 24 % af hesteejere vil betale op til 5.000 kroner for at helbrede hesten fra en livstruende sygdom, og yderligere 26 % er villige til at betale mellem 5.000 og 10.000 kroner. "For at undgå de pludselige dyre regninger kan det dog betale sig at forsikre sin hest med blandt andet en sygeforsikring, der dækker dyrlægeregningerne. På den måde skal man ikke pludselig til at finde flere tusinde kroner, hvis hesten pludselig bliver syg og har brug for behandling," siger Maria Lund. I Topdanmark betaler man for hestens reelle risiko, og derfor skal man betale mindre for en almindelig skovturshest end en konkurrencehest. Som noget særligt kan man købe en sygeforsikring til hesten uden også at være nødt til at købe en livsforsikring.Fakta  48 % af hesteejere betragter deres hest som en del af familien. Hver sjette hest får behandling af dyrlægevagt hvert år. De hyppigste diagnoser for heste er kolik, sårskader og halthed. Topdanmark tilbyder en forskellige sygeforsikringer, bl.a. TopVet Sygeforsikring, som dækker behandling ved sygdomme såsom kolik og sårskader. Topdanmark tilbyder en livsforsikring til hesten, hvis hesten fx dør eller må aflives.  Pressemeddelelse, Topdanmark