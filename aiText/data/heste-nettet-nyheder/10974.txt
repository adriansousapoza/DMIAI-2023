Nyt håb for cancer-heste
2014-09-11T20:48:03
En ny cancer vaccine mod melanomer, er i klinisk test i USA Om alt går vel, er det sidste skridt på vejen til at lancere den nye generiske vaccine til brug for heste, der på sigt vil kunne redde mange hesteliv og fjerne mange gener hos ramte heste.   Melanomer er kræft Har man en hest med melanomer skal man tage det seriøst. Det er nemlig en form for hudkræft. Melanomer ses i huden som sorte eller mørkfarvede knuder, ofte nær kønsorganer, men de kan også forekomme andre steder på hestens krop. De findes i forskellige typer eller stadier. Nogle kan være langsomt voksende og godartede, mens andre er mere aggressive. De såkaldte melanosarcomer, er særligt ondartede, da de kan sprede sig fra huden til andre organer, og medføre kolik, bevægelsesforstyrrelser eller hoste. I denne form, vil det i sidste instans, kræve aflivning af hesten.   Arvelig tendens Melanomaer opstår som følge af en uheldig celledeling. De har en vis genetisk sammenhæng, eller arvelighed. Derfor findes de udbredt hos visse grupper af heste, mens de stort set er ikke forekommende hos andre.   Melanomer er meget udbredte hos skimler, og er faktisk svære at undgå hos ældre skimler. Hele 80 % af alle skimler over 15 år vurderes at have melanomer. Derudover er der en højere forekomst blandt visse hesteracer. Arabere, pecheronere og lippizanere er blandt de mest udsatte. Hos andre heste er lidelsen derimod meget sjælden.   Traditionel behandling Almindelig praksis er at fjerne melanomer ved kirurgiske indgreb. Desværre, er der den sideeffekt, at de fleste melanomer kommer igen, før eller siden, efter at de er blevet fjernet. Metoden er derfor kun tilrådelig, hvis hesten er relativ ung, og væksterne har en størrelse eller placering, som bevirker, at de er til gene for hesten. Hos ældre heste er tilstanden som oftet så fremskreden, at det vil være nytteløst at forsøge kirurgisk fjernelse.   Nyt håb til melanome-ramte heste Nu er der imidlertid nyt håb om en ny behandlingsform. Biotek virksomheden Morphogeneses, har netop annonceret, at de har en ny vaccine i klinisk test på en stor hestefarm i Missouri. Produktet har allerede været i test i næsten et år. Testen har været lagt an på, at skulle evaluere effekten og sikkerheden ved cancer vaccinen, der kaldes ImmuneFx .   Generisk vaccine Vaccinen kan anvendes til injektion uden forud specifik tilpasning til det pågældende dyr, og er hermed generisk, og kan umiddelbart anvendes til alle heste, frem for den tidligere metode der benyttede produktion af individuel vaccine, baseret på serum, der blev udtaget fra det specifikke dyr.   Begejstret biotek selskab Medicinalvirksomheden melder at testresultaterne er meget opmuntrende og overbevisende. Vaccinen, lader til at være meget effektiv, og det begejstrer naturligvis biotek virksomheden, som formentlig kan se frem til at tjene godt på det nye alternativ til den traditionelle behandlingsmetodes begrænsede success, uden tilstedeværelsen af andre konkurrenter på markedet:   "Vi har haft stor succes med at reducere melanomer hos de heste vi har behandlet indtil dato, og afhængig af resultaterne, vil dette studie kunne tilfredstille de statistiske krav og rent videnskabeligt etablere grundlaget for at bevise at denne terapi virker" udtaler med-grundlægger af biotek virksomheden, Pat Lawson til pressen.   Forsøg med individuel vaccine Indtil videre har ImmuneFx været anvendt til at behandler mere end 20 forskellige typer af cancer hos hunde, katte og heste. Den individuelt tilpassede vaccine variant af ImmuneFx, anvendes p.t. af forskellige veterinærer spredt ud over USA.   I hestestudiet tester veterinær Kris Hennessy, en ny hyldevariant af ImmuneFx vaccinen, der kan sprøjtes direkte ind i melanomerne på heste. Hvis forsøget afsluttes med succes, vil Morphogenesis, formentlig opnå formelt licens fra de amerikanske myndigheder, til at sælge vaccinen til behandling af melanomer hos heste.   Hvorvidt produktet vil komme til Danmark, når det er godkendt i USA, er op til de danske sundhedsmyndigheder at beslutte.      Hest med melonaer ved endetarmen