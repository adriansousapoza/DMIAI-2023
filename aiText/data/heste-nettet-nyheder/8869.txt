Se hestene arbejde på den gammeldags måde
2012-04-27T21:44:27
Vestjysk Køre Selskab og Belgisk Hesteavl Jylland har et fælles arrangement lørdag den 28. april.   Man kan roligt sige, at forårsarbejdet er gået i gang, og på Kildevej 4, 7490 Aulum foregår det på den gammeldaws facon med hest/pony foran plov, harve, såmaskine og trommel.   Og man kan bare stå ud af sengen og tage af sted, der er morgenkaffe for 25 kr. pr. person kl. 09:30, og derefter begynder arbejdet. Der vil være 6 - 8 spand af forskellig racer, og efter en frokostpause begynder arbejdet igen kl. 13 og afsluttes kl. 14:30.   Det er en helt unik mulighed for at se hvordan markarbejde blev udført før traktoren kom, og man kan sige, at uden den form for markarbejde, ville landmanden aldrig haft råd til at købe en traktor. Det var hesten og de maskiner som man vil kunne se i funktion der gjorde, at man fik en indtægt, så man fik råd til traktoren.   Vært for arrangementet er Ulla og Leo Hald Vestergård, Kildevej 4, 7490 Aulum. 