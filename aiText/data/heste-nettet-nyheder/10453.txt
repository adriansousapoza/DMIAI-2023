Sådan undgår du muk!
2014-02-22T23:51:25
Vil du undgå muk på denne tid af året, hvor hestens ben er særligt udsatte for infektioner kræver det ekstra opmærksomhed, ligesom forebyggende foranstaltninger i hestens miljø, ofte er nødvendige   Heste ikke skabt til mudder I vinterhalvåret spærrer vi ofte vore græsfolde af for at skåne dem til foråret. Har man derimod ikke mulighed for at etablere specielle vinterfolde med faste bundforhold, resulterer det ofte i våde og mudrede folde. Særligt i år, hvor vi som nu, har haft masser af regn og stort set ingen frost, er foldene særligt udsatte og trædes hurtigt op til dybt klæbende mudder, der holder godt på fugt og vand. Disse folde indebærer en risiko og er skadelige for sarte hesteben.  I naturen var hesten skabt til at vandre på åbne sletter, og ikke til at stå i mudder til langt op ad benene. Derfor er hestens naturlige modstandskraft overfor miljøskabte udfordringer som våde og mudrede forhold, ikke optimal.   Våde ben giver problemer Muk er en samlet betegnelse for infektion på den nederste del af benene, der kan være forårsaget af svampe eller bakterier eller en kombination af disse (se tidligere artkel i serien). Muk udvikler sig hurtigt hvis der ikke gribes ind, og ubehandlede sår kan føre til hævede ben, halthed eller i værste fald til lymfangitis. Konsekvensen er langvarige og bekostelige behandlingsforløb.   Lange perioder med vådt og fugtigt vejr, giver optimale betingelser for udvikling af muk .Kontinuerlige våde ben, fører ofte til at hudens naturlige modstandskraft svækkes. Hudens forsvarsmekanisme bliver gennembrudt, og der opstår små sår og sprækker i huden. Det giver bakterier let adgang gennem overhuden og kan let resultere i at hesten får muk - særligt under mudrede forhold, hvor hestens ben næsten ikke kan ungå at blive eksponeret for jordbakterier.   Forebyggelse frem for helbredelse Imidlertid er forebyggelse som altid at foretrække frem for helbredelse. Hvor vanskeligt det end lyder er nøglen til sunde ben, at de er rene og tørre. Er det ikke muligt at forbedre forholdene på foldene, så våde ben helt kan undgås, er der andre tiltag der kan gøres når hesten kommer på stald:  Tag hesten ind tidligere og senere ud på fold end du plejer og særligt på dage, hvor vejrforholdende taler for det   Sørg for at boksen er godt strøet så den har en ren tør overflade, og at der er god udluftning i stalden   Sørg for at hestens ben tørrer godt op og gerne hurtigt mens den står på stald   Hvis hesten står i tykt mudder på folden, kan det anbefales at skylle benene grundigt med koldt vand, så de er rene. Brug evt. et håndklæde, så benene tørrer hurtigere. Brug ikke varmt vand, da det åbner porerne og eksponerer huden yderligere for angreb   Hvis hestens ben allerede er tørre når hesten kommer ind, børstes de blot grundigt rene for mudder, så de er helt rene   Hvis hesten har meget tykt hovskæg, eller lang pels på benene, som kun langsomt tørrer op, kan det overvejes at klippe dem, men undlad at klippe tæt, således at huden eksponeres unødigt   Check hestens ben dagligt, for sprækker, hævelser, serumudsvedning, skæl og skorpedannelser   Brug evt. en af de kommercielle cremer med kemisk barriere, eller nogle af de nye mudder-barriere bandager der er på markedet, når du lukker hesten ud på fold, men anvend dem ikke såfremt benene allerede er fugtige, eller såfremt der allerede er det mindste tegn på infektion  Det er vigtigt at vide, at hvis huden holdes sund og hel, at såfremt hestens immunforsvar i øvrigt er fornuftigt, at dette understøttes af korrekt fodring, og der er masser af frisk luft, så er det meget svært for svampe og bakterier at få fat. Har hesten derimod først fået muk, bliver det uden tvivl værre, for hver dag der går, hvor det forbliver ubehandlet og hesten fortsat færdesr i mudrede og våde forhold. Sæt derfor ind tidligt med forebyggende foranstaltninger og check hestens ben regelmæssigt.   Se også de to andre artikler i serien Muk - hesteejerens plage og Er din hest disponeret for muk?   Heste der opholder sig på mudderfolde, færdes i et muljø, hvor de er udsatte for at blive angrebet af muk.