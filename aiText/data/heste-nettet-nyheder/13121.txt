Sol over Roskilde trak fulde huse til Dyrskuepladsen.
2017-06-08T20:32:01
Sommeren startede med Roskilde Dyrskue Roskilde Dyrskue bød i 2017 på tre dage med sol, dyr, maskiner og masser af gæster. 87.026 lagde i forrige weekend vejen forbi Dyrskuepladsen i Roskilde, for at besøge Danmarks største Dyrskue.  Om fredagen blev dyrskuet officielt åbnet af Miljø- og Fødevareminister Esben Lunde Larsen, der sammen med Roskilde Kommunes borgmester, Joy Mogensen, og dyrskuets formand, Povl Fritzner, talte til de mange gæster og dyr , der var mødt op i den store ring. Charlotte Frimer Petersen, Sekretariatschef for Roskilde Dyrskue, glæder sig over et veloverstået skue: "Vi har haft godt vejr, mange og glade gæste, en imponerende maskin-udstilling samt et højt niveau i dyre-udstillingerne. Så vi er meget tilfredse og vil nu evaluerer på dyrskuet og kigge frem mod næste års skue, hvor vi mødes igen 8. - 10. juni".Børn fik hænderne i dansk landbrug Med 232 programpunkter, og 1.800 dyr var der meget at se på for de mange gæster. Særligt det Store Hesteshow, Traktortræk og de mange børneoplevelser trak et stort publikum, og i år var det især dyrskuets mange madværksteder, der summede af travlhed fra de mange børn, der lært at kværne korn, bage brød, lave halm-baller, stoppe pølser og lave sunde burgere. Roskilde Dyrskues burger-værksted lavede 700 burgere, sammen med lige så mange glade børn.Et sikkert skue Også i år samarbejde Roskilde Dyrskue med Region Sjællands præhospitale beredskab, og kan efter tre begivenhedsrige dage konstatere, at skuet kun har været ramt at ganske få og små personuheld. Roskilde Dyrskue fortsætter det gode samarbejde med beredskabet og vil også fremover have fokus på at skabe et sikkert skue.Mange røde rosetter Dagene igennem har dyreudstillere konkurreret i de mange bedømmelser. Præmier og rosetter er delt ud til de bedste malke- og kødkvæg, fjerkræ, heste, geder, får og kaniner. Niveauet har været højt i år, og sekretariatet har været ganske tæt på at løbe tør for de røde rosetter, der gives til de dyr der opnår de højeste point.  Alle resultater kan findes på http://www.roskildedyrskue.dk.   Pressemeddelelse www.Roskildedyrskue.dk  