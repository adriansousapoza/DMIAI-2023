Verdensstjerner mødes ved JBK Horse Shows
2014-09-21T11:15:01
-Vil du opleve Charlotte Dujardin med Valegro?   Det kan du når de kommer til JBK Horse Shows i selskab med Carl Hester, Anna Kasprzak på Hønnerups Driver og Andreas Helgstrand.   Britiske Charlotte Dujardin og hesten Valegro er nykårede verdensmestre og den imponerende liste over resultater tæller både OL- og EM-guld, World Cup-vinder og verdensrekorder. Ekvipagen er vor tids mest vindende og beundrede ekvipage, og nu kommer de til Odense og afholder clinic ved JBK Horse Shows 2014 i selskab med Carl Hester, Anna Kasprzak, Hønnerups Driver og Andreas Helgstrand.   JBK Horse Shows har gennem årene tiltrukket en lang række af verdens helt store stjerner inden for ridesporten. 2014-udgaven er bestemt ingen undtagelse, og denne gang er det nærmest en nulevende legende, der kommer på besøg. Charlotte Dujardin og Valegro er uden tvivl vor tids største superstjerner inden for dressursporten. Ekvipagen har betaget hele rideverdenen med deres præstationer, og Charlotte Dujardin er blevet hyldet for sin fantastiske tilgang til dressursporten. Charlotte Dujardin og Valegro bliver trænet af én af verdens bedste ryttere - nemlig britiske Carl Hester, der selv hører til den absolutte verdenselite i dressur. Carl Hester vil også være med i Odense.   Kom helt tæt på træningen, når verdensstjernerne mødes i en clinic Onsdag, den 15. oktober kl. 20.15 afholdes et brag af en clinic, hvor Charlotte Dujardin og Carl Hester vil give publikum et unikt indblik i de træningsmetoder, der har bragt dem til den sportslige verdenstop. Carl Hester er udover selvfølgelig at være en exceptionel dygtig træner og rytter også en fremragende og underholdende formidler. Publikum vil med sikkerhed kunne opleve ham i fuldt flor ved aftenens clinic. Det er kun onsdag i forbindelse med denne clinic at man vil kunne opleve Dujardin og Valegro i Odense.   Én verdensmester mere - denne gang dansk Danmark har også en verdensmester. Den danske hest Hønnerups Driver vandt i 2009, 5 år gammel, verdensmesterskabet for unge heste i dressur og betog hele rideverdenen med sin nærmest extreme gangformåen. Hønnerups Driver vil med sin rytter Anna Kasprzak være en del af aftenens clinic, hvor de under kyndig vejledning af deres træner Andreas Helgstrand vil vise publikum, hvordan de træner på vej mod verdenstoppen.   Du kan sikre dig billet! For at opleve denne unikke begivenhed skal du købe en dagsbillet til onsdag, den 15.oktober. Det er også muligt at opleve det hele fra VIP-loungen!   Inden oplevelsen med de britiske og danske verdensstjerner, byder dagen på et spændende program: 1.kvalifikation for 5 og 6 års heste i Dansk Ride Forbunds Championat for unge dressurheste powered by Everhorse og præsenteret af Blue Hors. 1.kvalifikation for 4, 5 og 6 års heste i Dansk Ride Forbunds Championat for unge springheste powered by Pavo og præsenteret af Maskinhuset a/s. MB3 og Prix St. George dresser i Neergaard Arena. Messen Ridesport 2014 med et stort udvalg i alt til hest og rytter. Åben fra kl. 10.00-19.00   Kl. 20.15 vil aftenens clinic starte og vi anbefaler at man finder sine pladser allerede kl. 20.00   Billetsalget åbnede torsdag den 18.september kl. 16.00.     Charlotte Dujardin og Valegro. JP-Photo.dk  