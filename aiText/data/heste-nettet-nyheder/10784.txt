Hestekunst og hestekunster på Vilhelmsborg
2014-06-19T23:19:52
I dagene 27. til 29. juni åbnes dørene i Herskabsstalden på Vilhelmsborg hvor der udstilles kunstværker af Erik Muff Reinert fra Djursland.   Erik Muff Reinert, f. 1967, er bosat i Knebel på Mols og udstiller via flere gallerier. Han udtaler: "I Danmark har vi endnu ikke en tradition for hestemaleri, som f.eks. i England. Det forhindrer på ingen måde os kunstnere i at holde af heste og deres bevægelser. Denne udstilling er en hyldest til hesten, made in Denmark. Så her er en bevægelsesstart. Jeg håber at I vil finde den inspirerende, og hvis i får lyst at male, ride eller bare kommer ud på græs, er mine ønsker opfyldt".   Der afholdes fernisering fredag kl. 15-17. Herudover er udstillingen åben for publikum lørdag og søndag 10-16.    Dansk Ride Forbunds Landsfinaler Landsfinalerne er Dansk Ride Forbunds flagskib indenfor breddeaktiviteter. De afholdes på Vilhelmsborg ved Aarhus i weekenden den 27.- 29. juni 2014. Der er gratis éntre til arrangementet og alle er velkomne som tilskuere. Udover selve aktiviteterne vil der være stande med hesterelaterede produkter samt mulighed for at købe lidt forplejning.   Så der er god grund til at lægge turen forbi den smukke gamle herregård i Mårslet lige udenfor Aarhus.   Erik Muff Reinerts hjemmeside Landsfinaler 2014     