Alle danske 5 års skal i trøstefinalen
2014-08-08T14:40:49
 Anne Troensegaard og Litvinenko Sjælstofte (JP-Photo)   I gårdagens UVM 5 års indledende runde var der ingen af de danske ekvipager der red sig direkte i finalen, selvom det for Sanne Henningsen og Anne Troensegaards vedkommende var ganske tæt på, idet de placerede sig på 13. og 14. pladsen, hvor kun de 12 bedste gik direkte i finalen. Set med avler øjne var det dog en ganske interessant klasse, idet de tre øverste placeringer gik til tre interessant avlshingste fra hhv. Dansk Varmblod, Tyskland og KWPN.   Gårdagens vinder blev ikke overraskende vidunderhingsten, den dansk avlede DV-hingst Sezuan e. Blue Hors Zack/Blue Hors Don Schufro. Sezuan ejes nu helt af Gestüt Peterhof og er siden marts redet af Dorothee Schneider. Resultatet for ekvipagen blev som forventet skyhøjt, med 9,5 for både skridt og trav, mens hingstens fænomenale galopbevægelse blev belønnet med et rent 10-tal. I alt blev resultatet 9,68.   At Sezuan skulle være en sikker vinder som verdens bedste 5 års hest, er nu ikke længere så sikkert, den skimlede hingst Belantis e. Benetton Dream/Expo´se lagde sig tæt op af Sezuan pointmæssigt med et samlet resultat på 9,54. I både skridt og trav scorede Belantis en smule mere end Sezuan, idet Belantis blev belønnet med 9,6 i alle tre gangarter.   På tredjepladsen fik vi den kårede KWPN-hingst, Eye Catcher e. Vivaldi/Partout der med Kirsten Brouwer i sadlen, høstede 9,8 i trav, hvilket blev klassens højeste travkarakter, samt 9,7 i galop, hvilket kun blev overgået af Sezuans 10 tal.   Om en lille time starter trøstefinalen, hvor vi bl.a. skal gense de fire danske ekvipager fra i går. De danske ekvipager har følgende starttider: 15.57: Anne Troensegaard og Litvinenko Sjæletofte e. Imperio/Pidroneur 16.06: Thomas Lassen og Uno Double Cream e. Uno Don Diablo/Weltmeyer 16.51: Sanne Henningsen og Gasolin e. Blue Hors Doolittle/Tiberias 18:28: Nana Berg Christensen og Lady Gaga e. Quaterback/Solos Landwind   Resultatliste fredag Startliste lørdag