Totilas kommer ikke til start i Frankfurt
2011-12-10T12:11:49
I starten af december kom meldingen, Totilas er skadet. Det viste sig, at der kun var tale om en lettere skade, og Totilas bare skulle skridtes i et par dage. Matthias Alexander Raths var optimistisk og håbede, at Totilas ville blive klar til stævnet i Frankfurt d. 15. til 18. december, som hans stedmor Ann Kathrin Linsenhoff er medarrangør på.  Nu lyder medingen dog, at Totilas ikke kommer til start. Ifølge "Frankfurter Neue Presse" har dyrlægen besluttet, at Totilas ikke er klar til at konkurrere. Avisen citerer Matthias far og træner for at sige: "Det gør os virkelig ondt, da vi havde set frem til præsenterer Totilas for hans fans.  Næste stævnestart er planlagt i slutningen af januar, hvor Totilas og Matthias tager til Florida for at deltage i World Dressage Masters i Palm Beach.