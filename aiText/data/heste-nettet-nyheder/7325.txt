Andreas Schou rykker op
2011-01-20T00:04:32
Andreas Schou der på de seneste to opgørelser fra FEI har ligget som bedste dansker på verdensranglisten, er rykket yderligere op til en placering som nummer 225. På den foregående opgørelse lå Andreas på en 228. plads.  Det er uden tvivl de mange flotte placeringer ved stævnerne i polske Leszno, hvor det i løbet af november blev til en 8. plads i en trestjernet Grand Prix på Uno's Safier (KWPN e. Numero Uno/Amor/Leander) og på hingsten Chicago (Holst. e. Cassini II/Cor de la Bryére/Lincoln) blev det til en 2. og en 4. plads i to andre klasser. Næstbedste dansker på ranglisten er Tina Lund som indtager 257. pladsen og dermed rykker to pladser ned i forhold til hendes foregående placering som nummer 255. Karina Truelsen indtager pladsen som nummer 326 og rykker dermed 14 pladser ned på listen. Listen anføres af franske Kevin Staut foran canadiske Eric Lamaze og på tredjepladsen Tysklands Marcus Ehning. Se den fulde rangliste i dette link