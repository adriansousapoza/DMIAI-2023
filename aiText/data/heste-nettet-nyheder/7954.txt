Gratis minikursus i klargøring og mønstring
2011-08-11T10:00:45
Tirsdag den 16. august kl. 18.00 - 21.00 varmes der op til Store Hestedag med et minikursus i klargøring på Roskilde Dyrskueplads. Der sættes fokus på, hvordan du får din hest til at tage sig bedst muligt ud, og hvad dommerne ser efter, når hesten bliver bedømt på Store Hestedag. Lotte Fønskov er instruktør og med forskellige heste som "modeller", vil hun gennemgå soignering, opfletning og oprangering. Således vil der i år særligt blive lagt vægt på mønstring og oprangering. Kurset er gratis og åben for alle. Sidste frist for tilmelding er den 15. ausgut.  Arkivfoto: JP-Photo.dk Du kan tilmelde dig og finde mere info her. Kilde: Pressemeddelse