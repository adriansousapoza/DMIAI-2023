Anvend forskning til at vælge hest
2017-01-15T16:15:17
Svenske Malin Axel-Nilsson har forsket i samspillet mellem hest og rytter. Hendes nyligt afsluttede doktor afhandling fra Sveriges Landbrugsuniversitet i Uppsala, fokuserer netop på, hvorledes man kan tage forskningen til hjælp, for at finde frem til det rette match mellem hest og rytter   Afhandling om samspillet mellem hest og rytter Marlin Axel-Nilsson, er nyuddannet hestekvinde, fra Sveriges Landbrugsuniversitet i Uppsala. Hun har altid været facineret af samspillet mellem hest og rytter. Da hun fik muligheden for at få sig en Phd stilling ved Sveriges landbrugsuniversitet i Uppsala (SLU), var det selvfølgelig det som hendes afhandling også skulle handle om. Hendes afhandling med titlen "Det rette match mellem hest og rytter", fokuserer netop på, hvorledes man kan tage forskningen til hjælp, for at finde frem til det rette match mellem hest og rytter.   Fasination af samspillet mellem hest og rytter Om udgangspunktet for sin interesse for emnet fortæller Marlin: "Jeg har altid været fasineret af samspillet mellem heste og ryttere, og har lagt mærke til at jeg trives specielt godt sammen med nogle typer af heste. Derfor var det vældigt spændende, da jeg fik muligheden for at tage en doktorgrad ved SLU, og fik chancen for at forske i forholdet mellem hest og rytter."   Interessen har hunr, fordi hun selv spm hestepigrr har erfaret, at er er forskel på, hvem man spiller godt sammen med. "Vi ryttere er vel egentlig bevidste om, hvor vigtigt det er, at man passer godt sammen med sin hest, både for at præstere i sin disciplin, men også for at bådd hest og rytter skal have det godt og skal trives. Men til trods for dette, findes der meget lidt forskning på området."   Sådan startede det op Så hvordan begyndte det hele. Om dette fortæller Marlin: "Jeg var ikke helt alene om projektet. Som vejleder havde jeg professor Harry Blokhuis på SLU og Dr Kathalijne Visser på Wageningen University i Holland og DVM Sara Nyman, som er veterinær og har forsket i heste på SLU".   Hvordan blev projektet så grebet an? "Vi tog fat på betydningen af rytterens personlighed og hestens temperament, og ville undersøge tre forhold. Først ville vi identificere hvilke temperamentsegenskaber hos hesten, som ryttere forestiller sig er nogle vigtige træk for et godt match. Desuden ville vi se på, om det var muligt at måle forskelle i hestes temeprament. Til sidst spurgte vi os selv om, om et var muligt at måle, og i så fald hvordan, rytterens personlighed og hestens temperament påvirker samspillet imellem dem", forklarer Marlin   Formålet med målingerne skulle så være, at belyse forudsætninger og konsekvenser af forskellige match mellem hest og rytter bl.a. med henblik på sikkerhed. Marlin forklarer "Sigtet med disse undersøgelser var, at jeg herved kunne fordybe mig i de forudsætninger og konsekvenser af match mellem heste og ryttere førte til, mhp. forhåbningsvis at kunne mindske risikoen for at der opstår farlige situationer - altså situationer, som er en konsekvens af dårlig kommunikation mellem hest og rytter. Det leder også frem til at man kan måle hestens velfærd."   Tre studier blev gennemført Forskningsteamet med Marlin i spidsen gennemførte en enkeltstående studie i 2010, hvor de indsamlede svar fra ca, 2.800 svenske ryttere om deres opfattelse og erfaringer med hestes temperament og betydningen af ddet gode match. Undersøgelsen viste, at ryttere indenfor de forskellige discipliner var ret enige om, hvilke egenskaber hos hestene, de synes er særligt vigtige. Der var dog også visse forkelle. Fx var det mindre vigtigt med en tilgivende hest blandt islandshesteryttere end andre, og dressurryttere foretrak generelt en mindre varm og temperamentsfuld hest end springrytterne.   Baseret på resultatet fra det første studie, sammensatte forskningsholdet en temperamentstest, som de anvendte til at skelne mellem forskellige typer af temperamenter blandt rideskolehestene på Flyinge. "Vi kunne tydeligt usdkille forskellige temperamentskategorier selvom hestene reelt set var meger ens og alle så ud til at fungere godt som rideskoleheste, og i det store hele blev trænet efter det samme system", fortæller Marlin. Dertil gennemførte forskerne yderligere et lille studie mere, hvor de kombinerede rytterenes personlighed med hestemes temparament, for at analysere samspillet mellem dem i en kontrolleret testsituation. Resultatet blev, at forskerne konstaterede, at det reelt var muligt at analysere hvordan, hvilke typer af rytterpersonligheder matchede bedst sammen med hvilke typer af heste.   Marlin håber på, at det kan føre forskningen videre og åbne helt nye perspektiver, fx. i henhold til at kunne hjælpe ryttere med at vælge de rigtige heste, hvilket Marlin godt kunne tænke sig at arbejde videre med. Lige nu forsker hun imidlertid ikke, men arbejder som lærer på Göteborg Gymnasium. I øjeblikket må hun derfor nøjes med at holde foredrag og forelæsninger om den forskning, hun allerede har gennemført på området.   Forskning med perspektiver Marlins forskning kan have perspektiver og øge både velfærd og sikkerhed for heste og ryttere, såfremt det viser sig at være muligt, at knække koden for hvilken match af personligheder, der er de bedste. I mange tilfælde finder dette ofte sted intuitivt, når erfarne ryttere vælger heste til sig selv, men lejlighedsvist kan det gå galt. For de mindre erfarne ryttere, kan det især være en hjælp, såfremt forskningen kan anvise retningslinjer for valg af hest. De uerfarne ryttere har ikke de samme forudsættninger for at gøre de rigtige valg end de mere erfarne ryttere.På sådanne områder kan forskning som Marlins vise sig at være nyttig.   Kilde: tidningenridsport.se m.fl.      En god kemi mellem hest og rytter kan være altafgørende, men hvem passer sammen? (arkivbillede)