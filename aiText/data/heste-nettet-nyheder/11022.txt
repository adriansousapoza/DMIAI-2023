JBK står i ungdommens tegn
2014-10-10T23:47:00
Denne weekend står JBK Horse Shows i ungdommens tegn. Der er lavet om i konceptet i forhold til de tidligere år, hvilket vil sige at det er ryttere der ikke er ældre end 21 år som er til start den første weekend, og det er gældende for både springningen og for dressuren.  I går aftes blev de første to klasser afholdt. Den første klasse var lilletur for ponyerne sponsoreret af Mustang trailere, som blev afholdt i en 110 cm klasse og var hvad der svarer til en dansk metode B4.  Vinderen af klassen blev svenske Julia Hallberg, som på Rhystyd Olivia red i den hurtige tid 22.75 sek. Nr. 2. blev Anna Weilsby på Jeffie Carwyn i tiden 24.32 sek og på 3. pladsen kom Phillippa W. Linde på Falaza som red i tiden 25.15 sek.  Den anden klasse var lilletur for juniorerne sponsoreret af Absolute Horses, som også var en metode B4 i 120 cm.  Her blev vinderen af klassen norske Frederik B. Seim på Lady G i den hurtige tid 27.19 sek. Nr. 2 blev danske Josephine Bøgh på Laurenz som også red i en hurtig tid, i tiden 28,67. Og Josephine havde åbenbart ikke fået nok, for 3. pladsen red hun også hjem på Sir Flik Flak i tiden 30.54 sek.  I dag blev der afholdt intet mindre end 8 klasser. Dagens første klasse var lille tur for ungrytterne sponsoreret af Absolute Horses. Den gik i en metode B4 i 125 cm.  Vinderen af klassen blev den dygtige rytter Martin Dinesen Neergaard som red på Be Be i tiden 24.33. Mathias Nørheden Johansen gjorde to gode forsøg på at slå sin rytterkollega, men måtte se sig henvist til 2. og 3. pladsen på hhv. Nørhedens Agina Light og Zi Zi Alfarvad Z med tiderne 25.10 sek og 25.85 sek.  Næste klasse var anden kvalifikation i lilletur for ponyrytterne sponsoreret af Mustang trailere. Den gik som en speedklasse, og højden var også i dag 110 cm.  Her blev det endnu engang Julia Hallberg på Rhystyd Olivia som fik lagt sig i spidsen af klassen i den meget meget hurtige tid 45.14 sek. Nr. 2 blev norske Mathilde Kristine Kalland på Midnight Express som red i tiden 49.27 sek. På 3. pladsen kom så en dansker, det var Sara Svendgaard på Powergirl som red sig til den flotte placering i tiden 49.90 sek.  Så blev det juniorernes tur til anden kvalifikation i lilletur som også her var sponsoreret af Absolute Horses. Det var en speedklasse i 120 cm. Vinderen af klassen blev norske Frederik B. Seim på Lady G som red i tiden 49.07 sek. Danske Mie S. Rasmussen gjorde et godt forsøg på at lægge sig i spidsen, men måtte tage til takke med 2. pladsen i tiden 49.87. 3. pladsen gik til norske Kaia Hegre på Dalbæks Laguna. De red i tiden 52.75 sek.  Så var der to opvarmningsklasser i MB** til Nord-Vest Box Cup finalen som rides på søndag.  Vinderen for kat. 3 blev Amanda Sondrup Henriques på Korreborg's Joachim som red i tiden 23.36 sek. Nr. 2 blev Louise Engelsted på Aziz som red i tiden 23.64. Det lykkedes også Amanda at lægge sig ind på 3. pladsen på Flashy Gold Finch i tiden 23.65.  For kat. 2 blev vinderen Maria Nørregaard Langhoff på Bakkegaardens Mufasa som red i tiden 23.43 sek. Nr. 2 blev Mikkeline Gransøe på Louis Walsh som red i tiden 23.97 og nr. 3 blev Emilie Mosegaard Christiansen på Birkholms Lars som red i tiden 24.49.  Så kom der gang i de store klasser ved JBK. De første der fik lov til at lægge ud var ponyerne. Deres første kvalifikation gik i en metode B4 i højden 115 cm og var sponsoreret af Mustang trailere.  Vinderen blev svenske Johnna Nergfeldt på Dawn Godess som red sig til sejren i tiden 25.06. På 2. pladsen kom danske Anna Weilsby på Jeffie Carwyn som red i itden 25.47. Nr. 3 blev svenske Klara Matsson på Attyrory Lass som red i tiden 25.87.  Så blev det juniorernes tur. De red en metode B4 i 130 cm, som var sponsoreret af Absolute Horses. Her blev det norske Cathrine Jerring på Thats Why, som red sig til sejren i den hurtige tid 22.61 sek. Og Norge kunne ikke få nok af at stå øverst på sejresskamlen. For de besatte også både 2. og 3. pladsen med hhv. Frederik B. Seim på Chelino i tiden 23.26 sek samt Synne Ljosland på Hope i itden 23.84. sek.  Dagens højeste klasse blev redet af ungrytterne. Deres store tur gik i dag i en metode B4 og med forhindringerne oppe i 135 cm og også denne klasse var sponsoreret af Absolute Horses. Her lykkedes det danskerne at gøre rent bord. Vinderen af klassen blev Martin Dinesen Neergaard på Adam L som i et højt tempo red sig i spidsen i tiden 29.09. Nr. to blev Emil Hallundbæk på Dakar som gjorde et godt forsøg på at lægge sig i spidsen i itden 29.29. Martin havde ikke helt fået nok, så han besatte også lige 3. pladsen på Pewit Quinto i tiden 29.42, så man må sige at de to unge herrer gjorde hvad de kunne for at lægge sig i spidsen af klassen.  Kilder: jbkhorseshows.dk