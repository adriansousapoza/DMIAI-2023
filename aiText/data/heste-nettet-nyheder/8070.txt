Egnethedstest og sommerens sidste DV hoppekåring
2011-09-20T17:59:41
Der er lagt op til en festlig dag, når Dansk Varmblod region 1 inviterer til sommerens sidste hoppekåring på søndag den 25. september på Vallensbæk ridecenter. I år er der nemlig både kåring af 3-års og ældre hopper til eksteriørkåring. For første gang vil der samtidig være egnethedstest, hvor man kan se 4-års dressurheste under rytter dyste om at blive de bedste i regionen og dermed sikre sig en plads i ungshestechampionatet i Herning 2012. De hopper, det bliver fremstillet til eksteriørkåringen, vil blive vist løse i ridehuset og i løsspringning. Da det er årets sidste hoppekåring, vil der også være hopper med føl, som ikke har kunnet nå at blive fremstillet til de tidligere kåringer. På dagen bliver der fremvist ca. 30 heste i alt. Der er flotte præmier til vinderne, blandt andet billeder af de vindende ekvipager fra Horsenews.dk og champagne og billeder til de avlere, der har avlet hestene på 1., 2. og 3. pladsen i egnethedstesten. Arrangementet varer fra kl. 8 - 17. Flere informationer på www.dvreg1.dk Kilde: Pressemeddelelse