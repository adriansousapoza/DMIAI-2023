Danske resultater i Neumünster
2013-02-16T22:10:42
Flere danske ryttere er traditionen tro rejst til det internationale stævne i Neumünster, Tyskland.   Charlotte von Rönne sadlede Cartani (Holst. e. Carthago/Landgraf I) i torsdagens 1.45m klasse, hvor det blev til en 8. plads. Charlotte von Rönne og Cartani her ved JBK Horse Shows. Arkivfoto: JP-Photo.dk  Søren N. Pedersen har i løbet af stævnet redet sig til flere, flotte placeringer på bl.a. Tailormade Confidence (Old. e. Cordalmé/Grannus) med hvem han red sig til en 4. plads i fredagens youngster tour, mens de i lørdagens afdeling måtte nøjes med en 5. plads. På Tailormade Esperanza de Rebel (Holst. e. Rebel Z I/Corofino I) blev til en 6. plads i en 1.50m klasse fredag, hvor Christian Schou tog sig af 12. pladsen på unge Balougraph (Westf. e. Balou du Rouet/Pilot).  I lørdagens 1.50m klasse var Søren igen på plads med Esperanza og det blev til en flot 5. plads i det hårde selskab, hvor også Christian og Balougraph slog til igen, denne gang med en 8. plads til følge. I samme klasse placerede Charlotte von Rönne Cartani på en 14. plads.   Følg stævnet live via clipmyhorse.de eller resultaterne i dette link