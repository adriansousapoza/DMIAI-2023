Ny hestevenlig høhæk fra Rygaard
2011-09-30T12:00:01
Folkene bag Rygaard Hestepension har udviklet en høhæk, byggende på deres erfaring om hestehold, og de udfordringer der medfølger. Annette P. Sørensen fra Rygaard Hestepension fortæller om idéen til og udviklingen af Rygaard Høhæk: "Rygaard Hestepension er en privat stald, hvor vi træner efter Ute Lehmanns naturlige principper og vi lægger stor vægt på gode forhold for hestene. Udgangspunktet er altid det naturlige, hvilket ofte er vanskeligt at opnå i moderne tid, hvor pladsen er trang, hesten tilbringer langt tid i stalden og ejerens tid er begrænset. Vi har igennem mange år arbejdet på at sikre så gode og naturlige forhold for vores heste som muligt. Men selv om vore heste er på døgnfold hele sommeren, får god motion og rigeligt med stråfoder, oplevede vi alligevel at vores frieser "Falcon" gentagne gange havde spiserørsforstoppelse, særligt i sin boks. Om vinteren befinder hestene sig, som flertallet af heste i Danmark, i stalden i op til 14 timer i døgnet. Det stiller store krav, både til staldens indretning og til hestens foder. Uanset vi altid gør os store anstrengelser for at hestene har det godt, berøver stalden dem både muligheden for den naturlige adfærd og for den naturlige spisevane, hvorfor der er risiko for såvel uvaner som fordøjelsesproblemer. I samarbejde med dyrlægen måtte vi derfor lære endnu mere om hestens fordøjelse og gik i gang med at iagttage hvordan Falcon og de andre heste spiste deres foder, både ude og inde. På folden kunne vi se hestene gå og spise samtidig. Heste i naturen går store distancer hver dag og tager en mundfuld græs her og der, hvilket er hestens naturlige spisevane. Hesten kan ikke spise store mængder foder af gangen, fordi mavesækken kun kan indeholde meget lidt. Samtidig indeholder mavesækken syre. Mavesyren forbedrer fordøjelsen og fjerner skadelige ting. Syren produceres konstant, er nødvendig for fordøjelsen, men samtidigt skadelig for mavesækken. Mavesyren neutraliseres af hestens spyt som således ikke blot resulterer i en mere flydende masse, som lettere kommer igennem fordøjelsessystemet, men også giver en god balance i mavesækken. Hesten producerer dog kun spyt når den tygger, hvorfor det er vigtigt at tygge så lang tid som muligt. I naturen spiser hesten lidt hele dagen og kan producere hele 40-60 liter spyt i døgnet! Hestens kæbeled er tilpasset denne levevis og underkæben forskydes op til 5 mm frem når hesten sænker hovedet, hvilket giver et optimalt forhold til overkæben. Hvis hesten spiser højt, giver det et funktionelt overbid, hvilket ifølge tandlæger er en af de hyppigste tilstande, som korrigeres i forbindelse med tandraspning. Konklusion: Hesten skal spise med sænket hovede og megen tyggetid betyder god fordøjelse, hvilket reducerer risikoen for eksempelvis kolik, mavesår og spiserørsforstoppelse. Ergo lavede vi langstrakte folde og det stråfoder de fik ude, blev lagt i dæk, grovfoderet i en balje, begge dele på jorden. Vi så de fyldte munden med meget store mundfulde og derefter hurtigt løftede hovedet for at orientere sig om evt. fare - og tabte en del af maden... I boksen spiste de mere end dobbelt så hurtigt, da de ikke skulle holde øje med hverken farer eller eventuelt en højere rangerende hest, men de tabte også her en stor del af maden, som så blev spredt over hele boksen! Vi gik derfor i gang med at konstruere en ny foderhæk, der kunne imødekomme hestens fysiologiske krav med både lang tyggetid og naturlig spiseposition, som samtidig var enkel at anvende og tillige sikret imod det obligatoriske høsvineri på jorden. Dette arbejde har nu båret frugt, så når vore heste får hø om aftenen har de både beskæftigelse og gang i fordøjelsesapparatet i mange timer, ligesom den naturlige spiseposition også har den fordel, at hestetandlægen ikke har fast arbejde her, fordi hestene bruger kæbe og tænder rigtigt. Alt i alt en fantastisk løsning!!"  Løsningen kan anvendes såvel i boksen, i løsdriften, på folden og tilbydes nu, efter flere opfordringer, i samarbejde med Arne's Smedie, til alle danske hestefolk: Rygaard Høhæk - Det naturlige valg. · Sikrer din hest må sænke hovedet for at spise, så naturligt som muligt · Giver mindre portioner og mindsker risikoen for kolik · Forlænger tiden din hest er beskæftiget med sit foder · Forlænger tyggeprocessen og giver dermed bedre fordøjelse · Sikrer, din hest ikke sviner i boksen med sit hø · Mål : Bredde 118cm , højde 111cm, dybde 64cm. For mere information, kan rettes henvendelse til Rygaard Hestepension (forhandler, Sjælland): tlf. 59261056, eller Arne's Smedie (forhandler, Fyn og Jylland): tlf. 75876443