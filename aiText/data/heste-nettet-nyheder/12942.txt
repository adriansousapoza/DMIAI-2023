Dansk og tysk sejr i 135 cm CSI1* 
2017-03-09T22:52:41
I Herning er der mange starter til de internationale starter. Rigtig mange starter. Det betyder, at det har været nødvendigt at dele dagens store tur i CSI1*, der gik i 135 cm.  I den første afdeling var der suveræn dansk sejr til danske Christian Petersen med Zahr Alfarvad Z, efter de red i den ekstremt hurtige tid 23.78 sek. Også danske jessica Toelstang gjorde hvad hun kunne, for at være med helt i toppen på Luigi. Det lykkedes næsten - hendes tid på 24.89 sek rakte til en andenplads i dagens klasse. Tredjepladsen gik til en hollandsk rytter. Det var maureen Bonder med Con Coleur, efter de krydsede målstregen i tiden 25.75 sek.    I klassen var der også en række andre danskere placeret. Med inde til præmieoverrækkelsen kom Sarah Kroman Rosenlund med Cawi II F Damgaard, da hun sluttede på 5. pladsen. Rikke Haastrup kom med Casira ind på en 7. plads, Helena Skare Viller kom med Atlantico 0012 ind på en 9. plads. De sidste to danskere, der var placeret i klassen var Michael Aabo med Casino Royal og Peter Lykke Svendsen på Nykildegaards La Chris, der endte på hhv. en 12. og 13. plads.   Resultatlisten af klassen kan ses HER.   I den anden afdeling på samme bane, var det tyske Felix Hassmann på Chicca 31, som løb med sejren efter de kom over målstregen i tiden 24.05 sek. Juri Sokolovski fra Estland kom ind på andnepladsen, efter de krydsede målstregen i tiden 25.46 sek. Endnu en tysker besatte tredjepladsen, denne gang Harm Lahde med Oak Grove's Dr. J - men denne placering måtte han dele med danske Linnea Ericsson-Carey, der red Bernadine, efter de begge kom i mål i tiden 25.98 sek. Med ind til præmieoverrækkelsen kom danske Katrine Lagdefoged Rasmussen på Vrench BU, efter de kom i mål i tiden 26.54 sek.    Yderligere 4 danskere var placeret i klassen. Det var Rikke Haastrup på Carlotta 251 som nr. 9. Som nr. 10 Christina Nielsen med Camiccer S. På 12. pladsen kom Georgia Timmermann med Lillebebegaards Amamflair og som sidst placerede i klassen Laura Baaring Kjærgaard med Carina.  Resultatlisten af klassen kan ses HER.    Christian Petersen. jp-photo.dk