Doda vandt i Doha
2011-03-22T03:13:08
Den brasilianske landsholdsrytter Alvaro de Miranda Neto kort kaldet Doda, kunne lørdag ride over en million kroner hjem, ved at vinde første afdeling af Global Champions Tour i Doha, Qatar. På den skimle hannoveraner efter Drosselklang II, AD Ashleigh Drossel Dan var Doda eneste fejlfri rytter i Grand Prix'ens to hovedrunder og omspringning. Førstepræmien i Grand Prix'en var på intet mindre end 150.000 Euro eller lige knap 1,2 millioner danske kroner. Schweiziske Pius Schwizer tog sig af andenpladsen på den 10-årige Carlina (Holst. e. Carvallo/Landgraf I/Capitol I) som indbragte ham 100.000 Euro. Meredith Michaels Beerbaum var tredje og sidste fejlfri rytter i begge hovedrunder, men måtte ligesom Pius Schwizer efter et nedslag i omspringningen, tage til takke med en sekundær placering, i dette tilfælde en 3. plads som "blot" var 60.000 Euro værd. Beerbaum red på den nu 19-årige hannoveranervallak Shutterfly (e. Silvio I/Forrest XX/Gardestern I). Se resten af det femstjernede stævnes resultater på den flotte side, hvor der også er videoklip af samtlige ridt: Global Champions Tour