Tysk dominans i Grand Prix-dressur ved JBK Horse Shows
2011-10-20T22:54:59
I Odense ved JBK Horse Shows, gik her til aften første Grand Prix-klasse i dressur. Vinder af klassen blev med 72,936 % tyske Fabienne Lütkemeier med D'agostino (e. De Niro/Shogun xx).  2. og 3. pladsen gik ligeledes til tysk side, idet Birgitte Wittig på Blind Date (e. Breitling W/ Donnerhall) red til 71,45 % og blev efterfulgt af Helen Langehanenberg med 68,23 % på Fürst Khevenhüller (e. Florestan I/Rohdiamant).  DV-hoppen Donna Silver (e. Blue Hors Don Schufro/ Willemoes) satte sig på 4. pladsen med 67,468 %. Donna Silver er redet af danske Daniel Bachmann, som er rytter i stalden hos landsholdstræneren Rudolf Zeilinger. Donna Silver er kåret med guldmedalje og udnævnt til årets dressurbetonede hoppe i Dansk Varmblod i 2004 og er i dag ejet af den italienske dressurrytter Silvia Rizzo.  Betina Jæger red sig til en flot 6. plads på Oldenborg-avlshingsten Stuntmann af Hvarre (e. Stravinsky xx/Aleksander).   Se alle resultaterne via dette link: results.scgvisual.com/2011/odense/ results/008-res.htm