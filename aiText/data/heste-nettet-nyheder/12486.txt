Spændende emner til Campens efterårsauktioner
2016-10-29T12:00:01
Mangler du en prærievogn, en tilkørt fjordhest, eller måske en hel udlejningsvirksomhed på Samsø, så læs endelig videre. En af årets efterårsauktioner ved Campen auktionshus byder nemlig på lidt af det hele.   Efterårsauktioner i hestenes tegn   Hos Campen Auktioner bliver det et efterår fyldt med hestehandler. Hele 46 heste er allerede på auktionerne, og der vil komme endnu flere til. Der er alt fra en kåret ponyhingst, henover virkelig velgående varmblodsheste til fjordheste med tilhørende prærievogne   Campingferie får en helt ny betydning, når du erstatter campingvognen med en prærievogn og bilen med to fjordheste. Ikke desto mindre, så er det lige nu muligt at erhverve sig tæt på tyve fjordheste, der kan trække prærievogne, der indeholder både senge, køkken med gaskøleskab og toilet. Det er den kendte turistattraktion Samsø Hestevogne, der har valgt at sælge forretningen efter 19 succesfulde år. Der er både mulighed for at drive forretningen videre ved at købe alle heste og vogne, ligesom der kan bydes på en enkelt vogn med to fjordheste til. Indsætter forestiller sig desuden, at hestevognene kunne være et spændende supplement til eksempelvis oplevelsesparker, legepladser eller efterskoler:   "Det er meget specielt at få en hel forretning til salg, og vi er glade for at blive vist den tillid. Eftersynene foregår blandt andet de to lørdage i efterårsferien, så vi tilbyder, at man kan bo på campingpladsen på Samsø for 125 kroner pr. mand i en hytte, og på den måde få en tur ud af det", siger Finn Campen, der i øvrigt også har både kunst og biler fra Samsø på auktion.     Er drømmen at ride op ad midterlinjen til de store mesterskaber, så er det måske i ponykollektionen den kommende stjerne skal findes. Der er således både en kåret dressurbetonet 3-års hingst, føl ud af medaljehopper og hingste og rideponyer med både gangarter, afstamning og temperament i top. Det er Kim Simonsen fra Feldballe Hingstecenter, der er indsætter af ponyerne, og det er virkelig et stutteri med beundringsværdige meritter. Deres ponyer og afkom fra deres hingste har vundet DM, Nordisk Mesterskab og endda EM samt været i finalen ved verdensmesterskaberne for unge ponyer:   "Jeg synes, det er vildt spændende at udtage en super auktionskollektion, hvor alle de gode ponyer kommer til salg. Det er sådan en stor fornøjelse at se dem komme videre til dygtige ryttere eller avlere, som formår at tage dem videre i deres karriere. I den her kollektion er der fem præmieføl, et dagens bedste føl og dagens bedste gangartsføl, og så er både den kårede hingst og rideponyerne af en helt utrolig international kvalitet", siger Kim Simonsen, der også tidligere har solgt ponyer med stor succes via Campen Auktioner.   Praktisk: Har man en hest, føl eller pony, man ønsker at få med på en fremtidig auktion, så kontakt da venligst Charlotte Schreiber på tlf. +45 23399596 eller mail: horses@campenauktioner.dk   Læs mere om Campen auktionshus her.  