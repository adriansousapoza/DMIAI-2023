Ecco finalen for kat. II ponyerne
2012-12-02T18:28:36
På Middelfart Ridecenter blev finalerne for Ecco Cup afviklet i denne weekend. Lørdag red de kvalificerede ekvipager et indledende program i PRM og i dag skulle der dystes i kür.   For kategori II ponyernes vedkommende blev det den 11-årige vallak Don Chocolo e. Don Gregory/Rakt´S Rocky der med Anne-Mette Lyager i sadlen løb af med sejren i årets Ecco Cup Finale. Parret vandt med 141,414 point, efter de vandt lørdagens 1. afdeling med 70,081 % og i dagens kür blev placeret på andenpladsen med 71,333 %.  Andenpladsen gik med 140,287 point til Kirstine Juel Månsson med den 17-årige pony Simon e. Saturn/Oakley Starlight. Ekvipagen blev i lørdags tildelt andenpladsen med 68,537 % og vandt dagens kür med 71, 750 %.  Nicole Johnsen og Fairy Tale blev med 138,636 placeret på tredjepladsen, samme placering som i lørdagens indledende runde, hvor ekvipagen blev belønnet med 67,886 % og i dagens kür, hvor resultatet blev 70,750 %.  Resultater: live.rideforbund.dk/STV00000049/    (Arkivfoto: JP-Photo)