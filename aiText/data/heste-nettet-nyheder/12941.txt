Charlotte Schreiber fortsat i front i unghestechampionatet
2017-03-09T22:33:32
I dagens anden afdeling af unghestechampionatet, blev de 5 årige ungheste udfordret en del mere, end de gjorde på dagens bane. En del heste gjorde det godt eller på niveau med i går, men flere heste var også mærket af omgivelserne på den ene eller anden måde, og endte med ikke at klare sig helt så godt som i går.   Bøgegårdens Leona e. Bøgegården's Graf's Stakkato/Lionell var første på banen med sin rytter Jesper Meyenburg i sadlen. Der blev sprunget med stort overskud, gode reflekser og forsigtighed. Turen udløste klapsavler fra publikum, hvilket er en klar indikator for, hvor godt hesten rent faktisk sprang. Dommerne udtalte: Karakterne der giver givet for, er teknik som involverer, hvordan hesten bruger sine forben og bagben, samtidig med ryggen om sammenhængen herimellem. Bøgegårdens Leona fik 9,0, da den viste gode reflekser foran og åbner godt bagi. Næste karakter er for galoppen, og dommerne udtalte for Leona at den kunne være mere rummelig og den endte på 8,0. Næste karakter er kapacitet, og her blev den 8,5. Leona var hele tiden fokuseret på det den skal og hører efter, hvorfor karakteren for ridelighed endte på 9,0.   Anden rytter på banen var Sabine Kortiz Christensen der red på Birknæs Claudia e. Cabaschon/Saskibard II. Der blev vist god stabil springning, men ved indspringet på det sidste dobbeltspring fik Claudia ikke helt rakt sig ud over bagkanten, hvilket resulterede i en bom. Dommerne udtalte: Karakteren for teknik blev 7,5, den kunne godt have lidt bedre reflekser foran, hvilket kommer sig af galoppen som bedømmes til 8,0 men den kan ikke helt holde balancen og falder lidt på næsen, som falder ud i at forbenene er lidt forskellige hele tiden. Kapacitet blev på 8,0 og 7,5 for ridelighed.   Tredje hest på banen var Coco Chanel e. Cavall Ask/Carano med Sarah Kroman Rosenlund Christensen i sadlen. Dommerne udtalte om hesten, at den har stor galop og stadig ikke rigtigt han holde balancen. Det ser man tydeligt efter hvert spring i de følgende to galopspring. Der skal den lige skal hjælpes tilbage på plads. Det gør at den ikke kan afvikle springet helt 100 % endnu. Karaktererne endte med 7,5 / 7,5 / 8,0 / 8,0.   Fjerde hest på banen var Valentina e. Acolino/Castro med Amanda Kiærulff i sadlen. For deres vedkoende faldt indspringet på det sidste dobbeltspring samt også forkanten på det sidste spring gled ud af holderne. Dommerne udtalte, at det er en rigtig dejlig hest. Den er måske lidt bagud i sin uddannelse, hvilket man bl.a. ser man på de to faste afstande, hvor den får et galopspring mindre. Der skal rytteren få den til at vente så den kan vise det spring, som den helt sikkert har. Karaktererne blev 7 / 7,5 / 7,5/ 6.   Næste ekvipage var Frederico Mexia de Almeida, som red Mønsteds Hitascha. Det er en godt springende hest, som har en god effektiv galop, da den afvikler sine galopspring hurtigt og det samme gør den med springene, uden at det går ud over kvaliteten af springene. Dommerne udtalte, en meget energisk hest. I går var den lidt mere i balance. I dag var den mere ude af balance, hvilket bl.a. kunne ses ved at den går i krydsgalop. Det betyder, at den ikke får lavet de fine spring, som den lavede i går. Det gør at den får lidt mindre i karakter i dag. 7,5 / 7 / 7,5 / 7 blev endte karaktererne på.   Næste var vinderen fra i går - Calina e. Si Si Senjor Ask/Cornet Obolensky med Charlotte Schreiber i sadlen. I lighed med i går sprang den helt vildt godt, med en sjælden god bagbensteknik. Calina fik publikums hujen og klapsalver, da de red over målstregen, hvilket kun siger noget om, den helt ekstraordinære kvalitet denne hest viste. Dommerne udtalte, at den er det de efterlyser, når de vil se en springhest. Den gør det overbevisende, uden slinger i valsen. Den gør nøjagtigt som rytteren beder om, selvom der måske var lidt nerver på fra rytterens side, efter deres gode performance i går. En hest der gør alt rigtigt. 9,5 / 9 / 10 / 9,5 endte karaktererne ganske velfortjent på. Det er uden tvivl at være næste ekvipage i rækken, efter at sådan en ekstraordinær hest havde været på banen. Den næste var endnu et Ci Ci Senjor Ask afkom. Denne gang Serenity H, som har Lucky Light til morfar. Med rytteren Josefine Beltoft Esbensen i sadlen, faldt der for deres vedkommende en bom på spring nr. 2, men ellers blev der vist en hest med god kapacitet, men med knap så meget runding i springet, som der kunne ønskes. Dommerne udtalte, at det er en hest, der ikke helt er i balance med sig selv endnu. Den er lidt spændt i ryggen. Den gør det lidt svært for rytteren, fordi den springer lidt lige frem, og ikke bruger sin ryg. Den bruger heller ikke skulder- og mankepartiet, så den ikke kommer ordentligt op til rytteren. I går landede den mere med bagbenene først, men det var betydeligt bedre i dag. Karaktererne endte på 6,5 / 7,5 / 7 / 6,5.   Ninja Lille Lunden e. Favorit Ask/Lambrusco Ask var næste med Søren Wind i sadlen. Det blev til en bom på bagkanten af okseren på vej ind i dobbeltspringet. Men ellers var der tale om en udmærket runde, og dommerne udtalte: en stor hest, vi er helt sikker på, at den om to år er en rigtig dejlig springhest. Men i og med at den er så stor, så hænger den ikke sammen endnu og har svært ved at bære sig selv. Det ser man især i kombinationerne, at den endnu ikke kan bære sig selv. 8,5 / 7,5 / 8,0 / 7,5 endte karaktererne på, hvor dommerne yderligere til rideligheden tilknyttede kommenteren, at den ikke er helt på plads endnu, i og med at den ikke helt kan bære sig selv. Favorit's Back Nørgaard e. Favorit Ask/Come Back II var med start nr. 9 næste hest på banen med sin rytter Sigurd Nielsen i sadlen. Den studsede noget i det første dobbeltspring i dag, hvilket gjorde at den nærmest landede i bagkanten. Sigurd var hurtig og red et ekstra galopspring ned til den næste, og fik det til at se helt ukompliceret ud. Dommerne udtalte om turen, at det helt sikkert er en rigtig dejlig hest - når den bliver stærk nok. Rytteren red lidt under tempo i dag, hvilket gjorde det sværere for hesten at afvikle springene end det havde været i går, hvilket gav bommen i dommernes øjne. Karakterne blev 7,0 / 7,5 / 8,0 / 7,0.   Indspringet faldt i det første dobbeltspring og udspringet i det andet dobbeltspring for Highland Park e. Favorit Ask/ Stakkato Gold med Jennifer Fogh Pedersen i sadlen. Dommerne udtalte om hesten, at den sprang de første 4 spring sprang virkelig godt, og at dommerne troede, at de ville komme rigtigt højt op på skalaen. Men så faldt hesten lidt fra hinanden. Den åbnende ikke op og laver samme fejl to gange i streg. Karaktererne blev 7 / 7,5 / 7,5 / 7,5.    Uden for konkurrence var næste hest - kat 120. Kløvergårds Dirty Dancer e. Favorit Ask/Lambrusco Ask med Sarah Kroman Rosenlund Christensen i sadlen. Der faldt en bom på udspringet, efter hasten landede lidt langt inde i det andet dobbeltspring. Men der blev sprunget med stort overskud på flere af springene. Dommerne udtalte om ekvipagen: En rigtig dejlig hest, der afvikler springene rigtigt godt. Den springer med stort overblik, men den får desværre et for den et ærgerligt nedslag. Et type nedslag, man ofte ser på den unge hest, når der er to galopspring i et dobbeltspring. Karaktererne blev 8 / 8,5 / 8,5 / 8,5.   Næste hest var Bøgegårdens Lansing e. Bøgegårdens Lansini/Carano, der havde Jesper Meyenburg i sadlen. Der var lidt slinger i valsen til spring nr. 2, da Lansing studsede på planken midt i springet. Men hurtig redning fra rytteren fik hesten på rette kurs. Dommerne udtalte: Det er en hest, der ser meget ridelig ud. En hest der er vist rigtigt flot frem, den åbner godt bagi. Men den glemmer at bruge sit skulderparti og springer næsten med forbenene inde under sig - sådant noget vi ikke så godt kan lide. Derfor blev karaktererne til 7,0 / 7,5 / 7,5 / 8.   Næste ekvipage var Dennis Steffenaur der red Heide II Ask e. Favorit ask/Kannan. Den sprang godt flere steder. Dommerne udtalte: en stor hest, der ser noget urutineret ud, men helt sikkert er der nogle store spring gemt i den, men det kræver selvfølgelig at den får lidt flere kræfter og mere selvbærende. Den er ikke nok selvbærerne nu. Karaktererne blev 7 / 7,5 / 7,5 / 7.    Sofie Halling var næste på banen med Egelund's Mis Unique e. Numero Uno/Cajus. Men undervejs udgik ekvipagen.   Næste hest var Baby Woodrose e. Party Dance/Libero H med Kaisa Aino Moos i sadlen. Baby Woodrose er en hest der springer rigtigt godt med gode reflekser. Der faldt dog en bom på indspringet i det første dobbeltspring. Dommerne udtalte, at det er en rigtig dejlig hest, der helt sikkert har fremtiden foran sig. En hest der har meget kapacitet, men at der er tale om imponerende omgivelser, og i dette tilfælde gør det det lidt svært for rytteren, at ride den rundt på plads. Karaktererne endte på 8 / 8 / 8 / 7,5.   Allan Blomgreen var næste med Rådbjerg's Toscana e. Toulouse/Labri Lyngriis. For deres vedkommende faldt spring nr. 4, og yderligere 4 bomme kom til. Dommerne udtalte om turen, at hesten tydeligvis ikke klar til opgaven, hvorfor hesten fik karaktererne 5 / 6 / 5,5 / 6.   Vupti e. Vivaldi K/Balou du Rouet var næste på banen med Sashia Astrup Jensen på ryggen. Dommerne udtalte om hesten: den så vi se bedre ud i går. Hesten kan ikke rigtigt holde balancen i galoppen, hvilket gjorde, at den ikke så så ridelig ud. Det medfører at den ikke kan afvikle springet rigtigt, da rytteren skal gøre for meget for at holde sammen på den. Karaktererne blev 7,5 / 7 / 7,5 / 7.   Så blev det tid til femte sidste ekvipage - Nicole Christiansen med Winya Wayna-Vitz e. Willemoes/Corlando. Det blev til en flot fejlfri tur, og dommerne kommenterede om turen: En hest der blev vist vældig godt. Den havde en dejlig grundgalop, der var hele tiden samme rytme og rytteren gjorde optimalt, for at hesten kunne springe optimalt. Den var for låst i overlinjen, hvilket ses ved at den ikke kommer rigtigt op til rytteren. Samtidig er dens galop er lidt kort og i dag får hesten karaktererne 7,5 / 7 / 7 / 8.   Så blev det tid til Atlanta Ras e. Favorit Ask/Aston med Mette Højsted Eriksen i sadlen. Hest og rytter var ikke helt enige om afstanden til spring nr. 2, hvilket gjorde at rytteren var lige ved at falde af. Men hun blev hængende. Efter at have stoppet op og kommet helt på plads, kunne hun fortsætte til næste spring. Men to spring senere ville Atlanta ikke mere, da afstanden igen ikke passede. Desværre resulterede det i at Mette faldt af. Men Mette så ud til at være ok efter omstændighederne.   Sabine Korfitz Christsen var næste på Capiotol-EM e. Bøgegårdens Lansini/Candillo. Der blev vist udmærket ridning og Capitol-EM kvitterede ved at springe nydeligt - dog faldt der en bom på indspringet til det andet dobbeltspring. Dommerne udtalte om ridtet: en hest, der vises i godt tempo og god grundrytme. Det er en god positiv hest, men uden den helt store kapacitet. De bedømte den i dag til 7,5 / 7,5 / 7 / 8,5.   Næstsidste hest var Solo F. Damgaard e. Sandro Boy/Cassini II redet af Sarah Kroman Rosenlund Christensen. Hest og rytter var ikke helt enige om, hvor de skulle hen, da de nåede til spring nr. 4. Solo så aldrig rigtigt springet, og Sarah gjorde hvad hun kunne, for at vise hvor Solo F. Damgaard skulle hen. Men det resulterede i et stop, da det blev set alt for sent fra Solo F. Damgaards side. Men de kom fint rundt resten af vejen rundt, og til turen udtalte dommerne: en hest, der helt sikkert har fremtiden foran sig. Den viser enorm kapaictet, den har lidt svært ved at holde styr på sig selv endnu og gør det lidt for svært for rytteren ind i mellem. Den får i dag karaktererne 7,5 / 8 / 9 / 7.   Så blev det tid til sidste hest på banen. Det var Volstrups Cash Line e. Volstrups Cash/Con Cosmos redet af Jesper Meyenburg. Det blev til en bom i udspringet af det andet dobbeltspring, men ellers blev der vist en udmærket runde. Dommerne udtalte til ridtet: En hest som ikke overbeviser os ret meget. Den springer ikke springene særligt overbevisende. Den snor sig over næsten hvert eneste spring, selvom at rytteren forsøger at gøre sit bedste. Karakterne blev 6,5 / 7 / 6,5 / 6,5.   Efter dagens ture var Charlotte Schreiber med Calina igen den bedste, efter hendes samlede pointsum for i dag var 286.25 point. Jesper Meyenburg var med Bøgegårdens Leona nr. 2 med 257,50 point og Sarah Kroman Rosenlund Christensen var med Coco Chanel nr. 3 med 232.50 point.   Hele resultatlisten fra i dag af kan ses HER.     Baneskitsen til dagens Katrinelund Unghestechampionat