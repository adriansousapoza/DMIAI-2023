Youth World Cup er slut
2014-07-16T14:16:56
De fem landsholdsryttere er nu på vej hjem fra Texas. Med sig i bagagen har de en masse erfaringer, oplevelser og venskaber. De har kæmpet mod 15 andre nationer, og givet det bedste de har.  Gennem de ti dage har de trænet, hygget sig og kæmpet mod hinanden, og mod sig selv. Rytterne har konkurreret i ni forskellige dicipliner, og har redet hele showet på ukendte og fremmede heste. Det bedste danske resultat er en sølvmedalje i Trail, vundet af Rikke Weiss. Sophie Kronborg red sig til en 10. plads. milie Bendix og Sophie Kronborg var i finalen i Western Horsemanship, mens Maya Bøgh Andersen var i finalen både i Hunter under Saddle og Western Pleasure. Amanda Roer Værgmann og Rikke Weiss var desuden i finalen i Hunt Seat Equitation. Danmark endte på en samlet 12. plads ud af 16 deltagende lande.   Norge klarede sig rigtig godt i Texas, og fik placeringer i både Hunter Under Saddle, Cutting, Hunt Seat Equitation, Western Pleasure, Horsemanship, Western Riding og Trail. Norge endte på en samlet 5. plads.     USA vandt guld i årets Youth World Cup, efterfulgt af Tyskland med sølv og Australien der red sig til en bronze medalje.     For alle resultater se: http://www.ywc2014.com  For en kort videopræsentation af ungdomslandsholdet se: www.youtube.com/ watch?v=IToOPKPatH8&fe...e=youtu.be