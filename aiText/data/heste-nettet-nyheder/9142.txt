Flere springresultater fra Aachen
2012-07-07T12:28:10
Konkurrencen spidser til ved CHIO Aachen, hvor de sidste klasser rides i morgen, søndag.   Springning og kørsel i samme klasse Tank & Rast-Prize - Jump & Drive blev afholdt i går, fredag, og er en kombineret spring- og kørselklasse. I klassen dystede 8 teams, bestående af en rytter, en springhest, en kusk og en kørehest. Springrytteren gennemfører først en springbane, afleverer hesten til en medhjælper og løber over til køre-ekvipagen, der gennemfører en forhindringsbane så snart de har springrytteren med ombord. Konkurrencen afgøres på tid, der løber fra rytteren passerer startlinjen, til kusken passerer målstregen.   Klassen blev vundet af et hollandsk team, der kunne dele en præmie på 3.500 euro.   Se øvrige resultater her   RWE-Prize of North Rhine-Westphalia Eftermiddagens springklasse bød på forhindringer af en makshøjde på 155 cm og mange flotte nulrunder. Hele 13 ekvipager red uden fejl i både hovedrunde og omspringning, og således blev alle 12 placeringer afgjort på tiden alene. Klassen blev vundet af Steve Guerdat fra Schweiz med Hans-Dieter Dreher fra Tyskland på andenpladsen og Laura Kraut fra USA på tredjepladsen.   Se alle resultater her    Arkivfoto: JP-photo