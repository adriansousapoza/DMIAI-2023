Dressurryttere rider for OL-pladser i Rotterdam
2012-06-19T20:31:07
Fra i morgen skal tre danske landsholdsryttere på dressurbanen ved det store internationale CDIO-stævne i Rotterdam, hvor det ikke kun er placering, der er på spil. Stævnet er nemlig også de tre ekvipagers sidste chance for at bevise for landstræneren, at de skal med til OL i London. Fire andre ekvipager rider deres sidste chance om to uger ved CDIO-stævnet i Aachen, hvorefter det endelige OL-hold sættes den 6. juli. Det danske dressurlandshold er sponsoreret af First Horse Hesteforsikring   Dressurlandshold på plads i Rotterdam Det er Lisbet Seierskilde på Jonstrupgaardens Raneur, Lone Jørgensen på FBW De Vito og Anne van Olst på Exquis Taikoen, der udgør det danske landshold, der skal repræsentere Danmark i Rotterdam. Landstræner Rudolf Zeilinger vil følge ekvipagernes præstationer nøje, for det er blandt disse tre ekvipager og de fire, der skal ride i Aachen, at han skal finde de tre landsholdsekvipager samt den reserve, som Danmark for nuværende kan stille med i London. Anne Troensegaard og Seduc var også udtaget til at ride i Rotterdam, men ekvipagen er desværre ikke med pga. en skade.   Program: CDIO i Rotterdam · Onsdag den 20. juni kl. 12.00 - 14.00: Grand Prix (hold 1. afdeling) · Torsdag den 21. juni kl. 8.30 - 13.30: Grand Prix (hold 2. afdeling) · Fredag den 22. juni kl. 13.30 - 17.00: Grand Prix Special · Lørdag den 23. juni kl. 20.00 - 22.00: Grand Prix Kür  Landshold: Aachen · Nathalie zu Sayn-Wittgenstein/Digby · Anna Kasprzak/Donnperignon · Sidsel Johansen/Schiento · Anne van Olst/Exquis Clearwater   Stærke takter op til OL De danske dressurryttere har været særdeles stærkt ridende her godt to måneder før OL., hvilket tegner godt for forsvaret af bronzemedaljen fra OL 2008. OL i London varer fra den 27. juli - 12. august, og dressuren afvikles fra den 2. - 9. august.   Det danske dressurlandshold og talentarbejdet i dressur er sponsoreret af First Horse Hesteforsikring.   Danmarks Idræts-Forbunds og Team Danmarks OL-site      Kilde: DRF  Foto: Lisbet Seierskilde og Jonstrupgaardens Raneur (arkivfoto: JP-Photo)   