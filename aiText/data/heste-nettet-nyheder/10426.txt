Gratis dressur app til alle!
2013-12-25T15:46:37
Nu kan du få frisket din teori op, nærmest mens du sidder i sadlen. Du kan nemlig uploade en serie gratis dressur apps til din smartphone, med øvelser, der kan hjælpe dig med at træne din hest optimalt.  Initiativet til den gode ide med træningsvideoer i form af apps til mobiltelefoner, er blevet til som følge af et samarbejde mellem det engelske magasin Horse & Hound og hesteproduktproducenten NAF.  Søskende parret Michael og Maria Eilberg, der rider på grand prix niveau og deltager i konkurrencer på internationalt plan, øser i videoerne ud af deres viden, og giver gode tips og vejledninger til træning af dressurhesten i form af letforståelige videoer, der på meget pædagogisk vis anviser øvelser i samtlige gangarter.   App'en, der har fået navnet: " NAF Five Star Dressage" består af 15 videoer, hvor Michael og Maria Eilberg viser øvelser, der kan hjælpe ryttere til at træne deres heste optimalt. Træningsvideoerne er delt op i fire kategorier: parade/tilbagetrædning, skridt, trav og galop.   App'en kan du få gratis ved at downloade den til din smartphone eller tablet. Søg i din app store på 'NAF Five Star dressage", eller endnu lettere benyt dette link.   Der gøres opmærksom på, at videoerne kan anvendes af ryttere på alle niveauer. Så giv dig selv og din hest en gratis julegave og find lidt til i juledagene til at downloade og gennemse de 15 videoillustrerede øvelser - med et ønske om god jul til alle!   Kilde: Horse & Hound  Forsidefoto: Tine Lessèl