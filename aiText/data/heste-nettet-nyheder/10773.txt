Ponypigerne klar til at gå efter guld ved NM i dressur
2014-06-10T17:13:37
Så har landstræner Jette Nevermann sat navn på de ponyryttere, der skal repræsentere Danmark ved NM i Kristiansand i Norge den 26. - 28. juni. Og målsætningen fra landstræneren er klar - der skal metal af den ædleste slags med hjem til Danmark.   Landstræner vejrer guld "Det er nogle rigtig dygtige piger, vi har. Selvom erfaringsniveauet er forskelligt har alle ekvipagerne vist stigende formkurver og flotte præstationer gennem sæsonen. Det bliver spændende i Norge, men jeg tror på, at de her ekvipager kan gå hele vejen og tage guld - både for Kat. I og Kat. II", siger Jette Nevermann.   NM-hold, Kat. II Anne Sophie Gerstorf Sørensen/Jumanji Henriette B. Hansen/Charlie Sandra Gottlieb Lyngø/Højvangs Bondeo Kirstine Juel Månsson/Simon Sara Aagaard Hyrm/Moelgaards Montana (reserve) Emilie Bryde Thrane/Lasco (reserve)   NM-hold, Kat. I Anne-Sofie Kystol Knudsen/Modderbeek's Flo Louise Fauerholm Christensen/Vegelins Goya Natalie Hering/Klinsmann Sandra Aagaard Hyrm/Der Harlekin B Karoline Rohmann/Adriano (reserve) Sofie Frederikke Bruun Sørensen/Melli's Dornik (reserve)   Kilde: DRF