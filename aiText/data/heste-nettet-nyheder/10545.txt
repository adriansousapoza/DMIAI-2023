A-finalen i T1 - resultater og vinder   Reportage
2014-02-22T20:51:50
Den storslåede A-finale i T1 med Johann Rúnar Skulasson i spidsen fra udtagelsesrunden er netop overstået. Johann som er verdensmester i denne disciplin ville nok være svær at få vippet af 1. pladsen, og det gjorde heller ikke situationen nemmere for hans konkurrenter, at han allerede efter den langsomme tølt lå i front med bla. to 9-taller. I den næste opgavedel med langsom tølt på kortsiderne og øgninger på langsiderne viste Hnokki og Johan igen deres verdensformat. Utrolig smukke nedtagninger og flotte øgninger gjorde at han inkasserede 9,0 og to 9,5. Konkurrenterne måtte nok sande at dét løb var kørt: Johan VAR vinderen af T1 - skønt et par enkelte gange både på højre og venstre volte hvor Hnokki rullede lidt i hjørnerne i den hurtige tølt, var Johann og Hnokki igen suveræne med karakterne: 9,5 9,5 og 9,0. Sejren var i hus.   Johann og Hnokki viser gang på gang deres format og verdensklasse.   Stort tillykke med sejren igen i 2014 i T1 til Johann og Hnokki.   Fotografen er på vej.....