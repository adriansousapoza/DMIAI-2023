Hest dør under WEG
2014-08-31T13:45:29
En britisk hest kollapsede efter et velgennemført ridt i terrænspringeningen ved WEG, og døde næsten øjeblikkeligt.   Kollapsede efter løbet Hesten Wild Lone, var en del af det britiske militaryhold ved verdensmesterskaberne i Frankrig. Efter et velgennemført ren runde i terrænspringningen, kollapsede hesten pludselig og stod ikke til at redde. Den 13-årige vallak, havde afsluttet sin runde med 26.4 tidsfejl og lå på en foreløbig 25. plads.   Den britiske rytter Harry Meade, var netop hoppet af Wild Lone, og kort efter faldt den om og udåndede umiddelbart efter. Det var hestens 4. firstjernede stævnedeltagelse.   Den sørgelige episode, er blot endnu et i rækken af flere uforklarlige dødsfald, der er forekommet indenfor militarysporten i den seneste tid.   Sporten ikke skyld i dødsfaldet Meade mener dog ikke, at betingelserne for konkurrencen eller terrænet havde nogen indflydelse på hvad der skete med hesten. Han er givetvis opmærksom på den bevågenhed, som sporten har på grund af de kedelige og uforklarelige dødsfad, der er forekommet i sporten   "Han gav mig en fantastisk følelse og et meget behageligt ridt. Jeg er naturligvis helt knust over tabet, men vil gerne sige at jeg synes banen var god, og jeg ville blive ked af, hvis nogen drager den forkerte konklusion ved at slutte, at det er karakteren af denne sport, der har bidraget til det, der skete. Han havde forud for konkurrencen, ikke mistet en eneste dags arbejde, og var så fit som nogen anden hest jeg har haft med på dette niveau, og han gav mig en virkelig god ridetur,"   Det er imidlertid planen, at der vil blive foretaget en obduktion af hesten efterfølgende, for at forsøge at finde dødsårsagen. Alle øvrige heste gennemførte konkurrencen i god behold.      Harry Meade og Wild Lone inden starten til terrænløbet. (forsidefoto Jane Thompson)