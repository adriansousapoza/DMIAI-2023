Sammenhæng mellem behandling og træning giver sunde heste
2014-05-15T14:03:08
Hvis du er rytter og interesserer dig for hvordan man kan skabe et sundt bevægemønster hos heste uanset disciplin eller du er behandler (hestemassør, kiropraktor, KST terapeut, osteopat eller lignende) og interesserer dig for rehabilitering eller genopretning af skæve, stive heste, så vil du IKKE gå glip af denne unikke mulighed for at opleve Manolo Mendez, for aller første gang i Danmark den 17.-18. maj.   Manolo Mendez er en efterspurgt træner i det meste af verden for sin helt unikke evne til at rette og løsne stive, skæve heste og forbedre deres bevægemønster. Han hjælper heste gennem fysiske og mentale blokeringer og han introducerer nye øvelser med en rolig og positiv tilgang, der skaber bløde tillidsfulde og sunde heste.   " Jeg har arbejdet i mere end 1 år på at bringe Manolo til Danmark" fortæller arrangøren af kurset, Susan Kjærgård fra Blue Berry Hill, " Det er bare helt fantastisk at det endelig er lykkedes. Jeg glæder mig virkelig meget til at se hans forskellige tilgang til hestene. Hans måde at kombinere sit "in-hand work" fra jorden, med ridningen og "body work" hvor han bruger akupressur, udstrækninger osv har en fascinerende effekt på hestene og deres måde at løsne op i deres krop og bevægelse. Derudover er han rolig, venlig, blid og grundig i arbejdet og det skaber meget trygge heste,- OG ryttere", slutter Susan Kjærgård.   Pladserne med hest er for længst udsolgt, men det er stadig muligt at købe tilskuer billetter.   Du kan læse meget mere om kurset her www.blueberryhill.dk/images/pdf/ ManoloMendez.pdf   Og du kan lære meget mere om Manolo lige her. www.facebook.com/ ManoloMendezDressage?fref=ts  