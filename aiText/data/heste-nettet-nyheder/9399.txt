Zonik vinder mellemrunde vest 
2012-09-15T16:03:34
  Niveauet var højt da 4-års mellemrunde vest i dag blev afviklet i Middelfart rideklub   Vinder blev en super travende og oplagt Zonik (e. Zack/Romanov) med Andreas Helgstrand i sadlen. Han opnåede fortjent et rent 10-tal for sin supersmidige og aktive trav. Han går her med ubegrænset skulderfrihed og bisidder virkeligt de eftertraktede mange gear. Han opnåede yderligere 9,0 i skridt, 9,3 for sin balancerede og regulerbare galop, 9,5 i ridelighed og 9,5 i kapacitet, hvilket gav et samlet resultat på 9,46. Video af ridtet kommer snarest   Svalegårdens Hottie (e. Hotline/De Noir) redet af Maria Anita Andersen tog sig af andenpladsen. En meget velredet hest, der giver et utroligt flot sidebillede. 10-tallet kom også her i brug og blev tildelt hoppens smidige, store og helt taktrene skridt. Hun opnåede yderligere 8.9 for trav, 8.8 for galop 9.0 i ridelighed og 9.0 for kapacitet hvilket gav 9,124 samlet   På trejdepladsen kom Tailermade Attention (e. Abanos/Bøgelys Camaro) redet af Silje Bakken. Hingsten bevæger sig smidigt og rummeligt i alle 3 gangarter og viser stor ridelighed. Han opnåede 9.0 i trav, 9.5 i skridt 9.1 i galop 9.0 i ridelighed og 9.0 i kapacitet hvilket gav 9.120 samlet   I morgen forsætter mellemrunderne i middelfart med 5- og 6-års hestene.     Se samlede resultater her  