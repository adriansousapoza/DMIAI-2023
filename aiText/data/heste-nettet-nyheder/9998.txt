HRS vandt Dressurens Venner - Cup hos Højfyns Rideklub
2013-06-04T10:39:11
Det blev holdet fra Hovgaard Rideklub (HRS), der vandt 3. kvalifikationsrunde og dermed en finalekvalifikation i Dressurens Venner - Cup. Kvalifikationsrunden blev afviklet hos Højfyns Rideklub i weekenden, og 2. pladsen gik til holdet fra Dalby Rideklub (DBR), mens holdet fra Thorup Sportsrideklub (THSR) blev nr. 3.   Top 3 i 3. kvalifikation af Dressurens Venner - Cup   1. plads Hovgaard Rideklub Katharina Lolk/Humlegårdens Daffani Rebecca Jespersen/Lotus Malene Møller Hansen/Walkuere Louise Dall/Capa's Bon Jovi  2. plads Dalby Rideklub Sally Klinge Clausen/Jakas Rodesia Emma Bjørn Esmann/Hønnerups Damage Marie Lykke Pedersen/Christianslund Gevalia Helle Bork Knudsen/Fabiola E.  3. plads Thorup Sportsrideklub Birgitte Skovgård/Bacchus Bertha Schioldan Lund/Mr. Miyake C Frederikke Bak Himmelstrup/Elverhøjs La Cour Stine Nielsen/May Flower  Ung rideklub vært for Dressurens Venner - Cup Højfyns Rideklub ligger skønt ved Vissenbjerg på Fyn. Klubben blev etableret i 2008 og er derfor stadig en forholdsvis ung rideklub. Rideklubben har mellem 60 og 65 medlemmer, hvoraf de fleste er fra 25 år og opefter, ligesom hovedparten af medlemmerne er dressurryttere. I weekenden var klubben vært for 3. kvalifikation i Dressurens Venner - Cup.   Heste og menneskers tarv i højsædet Højfyns Rideklub har hjemme på Højfyns Ridecenter som ejes af eksamineret berider Gitte Buch Hansen og hendes mand Søren Tang Hansen. De bor på stedet sammen med deres søn. Det er Gitte Buch Hansen, som varetager det meste af undervisningen i klubben - både i elevskolen og dem med egne heste. Det er meget vigtigt for både ejerne af ridecenteret og rideklubben, at både heste og menneskers tarv varetages bedst muligt, og at de faciliteter, der er til at dyrke passionen for heste, er ordentlige og fungerer. Klubbens primære fokusområder er da også ridning, uddannelse og ikke mindst en rigtig god klubånd.   "Vores rideklub er ikke så stor, men hos os gør vi meget ud af, at der er gode forhold for både heste og ryttere, og at der en god omgangstone", fortæller Søren Tang Hansen, ejer af Højfyns Ridecenter. "Vi har ikke så meget rideskole, men til gengæld vægter vi højt, at folk lærer at ride på gode heste og under rigtige forhold. Det er opstaldning og undervisningen, der bærer ridecenteret i det daglige, og det er selvfølgelig der, vi ligger de fleste af vores kræfter".   Kvalifikation til Dressurens Venner - Cup  Den 1. og 2. juni afviklede Højfyns Rideklub kvalifikation i klubholdsturneringen Dressurens Venner - Cup. Det er anden gang den fynske klub har afviklet en kvalifikation, og derfor har klubben naturligvis erfaring med turneringen. Første gang Højfyns Rideklub var vært ved en kvalifikationen, opnåede deres eget hold at blive nr. 2. Til denne kvalifikation har klubben dog ikke selv stillet med et hold selv, hvilket bl.a. skyldes skadede heste, og ryttere der er taget udenlands.   "Vi har gjort lidt ekstra for at få flere starter til stævnet generelt. Rideudstyrsforretningen MGS Horseware, sponserer nemlig en T-shirt til de ryttere, der har fire starter til stævnet. Det håber vi, giver folk lidt ekstra blod på tanden", siger Søren Tang Hansen.  Erfaringen med klubholdsturneringen viser, at der kommer mere publikum, og at folk bakker deres klubkammerater op, og det er også med til at skabe en rigtig god stemning, der går fint i tråd med netop den gode klubånd, som vægtes så højt i Højfyns Rideklub.   Turneringsplan: Dressurens Venner - Cup  4. - 5. maj, Hjørring Rideklub 25. - 26. maj, Skive Rideklub 1. - 2. juni: Højfyns Rideklub 29. - 30. juni, Blåvands Huk Køre- og Rideforening 29. - 30. juni: Maarum Rideklub 10. - 11. august: Hvalsø Rideklub 14. - 15. september: Holte Rideklub - FINALE   Om Dressurens Venner - Cup Dressurens Venner - Cup er en konkurrence i dressur for klubhold, der afvikles over seks kvalifikationsrunder og en finale. Kvalifikationsrunderne fordeles således, der afholdes to runder på Sjælland, en på Fyn og tre i Jylland. De seks kvalifikationer afvikles som udgangspunkt over en dag, og afvikles i LA2, mens finalen afvikles over to dage. Ved finalen rider to af holdets rytter LA2 og to ryttere rider LA5. Holdene skal bestå af tre ryttere på tre heste eller fire ryttere på fire heste, hvoraf de tre bedste tæller.   Doteringer Ved hver af kvalifikationsrunderne er der 4.000,- kr. i 1. præmie, 2.000,- kr. til 2. pladsen og 1.000,- kr. til 3. pladsen. I finalen er der 10.000,- kr. til vinderholdet, 6.000,- kr. til 2. pladsen og 4.000,- kr. til 3. pladsen. Vinderholdet får også et klubforedrag med Ingdams. Herudover sponsorerer Ingdams rosetter til de tre placerede hold samt underlag til det vindende hold i både kvalifikationerne og finalen.   Om Dressurens Venner Foreningens formål er at fremme en visionær udvikling af dansk dressursport med henblik på at højne kendskabet og det faglige niveau. Dressurens Venner tilstræber at sætte fokus på dressurridning, at støtte dressursporten, at have opmærksomhed på talentudvikling og give dressuroplevelser af højt niveau.   Kilde: DRF  Arkivfoto: JP-Photo