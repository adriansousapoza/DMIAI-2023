Weihegold trukket fra EM udtagelsestævne
2017-06-09T17:12:16
Isabell Werth har trukket Weihegold fra weekendens tyske mesterskaber. Det er en betændelsestilstand i huden, som holder tophesten Weihegold hjemme i stalden, når de tyske mesterskaber afvikles i weekenden i Balve, og som tilmed er det første tyske kvalifikationsstævne til det kommende EM i Göteborg   Melder afbud til udtagelsesstævne De tyske mesterskaber er en vigtig del af udtagelsen af det tyske hold til EM i Göteborg, og det er normalt et krav, at man rider mesterskabet for at komme i betragtning til landsholdet.   De tyske mesterskaber afvikles i Balve i dagene 8-11 juni, og udgør den første af ialt to tyske observations- og udvælgelsesstævner. CDIO i Aachen bliver den næste.   Pådraget sig en bakterie infektion Desværre har Isabell Werth's Grand Prix hoppe Weihegold (e. Don Schufro / Sandro Hit) pådraget sig en bakterie infektion, der gør at hun må blive hjemme fra kvalifikationsstævnet, der afvikles i de kommende dage. Det er en bakterie infektion i huden der sætter en topper for hendes deltagelse, men et er heldigvis ikke mere alvorlig end det.   "Det er en skam, og jeg er ked af, at jeg ikke kan ride Weihegold I Balve, men på den anden side er jeg glad for, at det bare drejer sig om en harmløs bakterie infektion," udtaler Isabell Werth til online-platformen Dressursport Deutschland.   Der er derfor forhåbninger om, at Weihegold hurtigt kommer på toppen igen, selvom Isabell er kendt for at give hendes heste god tid til at komme sig efter sygdom og skader, så hun ikke løber nogle unødige risici for at belaste hestene eller tilføre dem yderligere skade.   Isabel Werths førstehest Weihegold er Werths top hest i Grand Prix, og hesten som hun fører FEI verdensranglisten på, og som hun vandt Guld for hold og individuelt sølv ved OL i Rio sommeren 2016 på og som det seneste 2017 World Cup finalen i Omaha, Nebraska i USA på i marts måned i år. Derfor ville det naturligt være Weihegold som Isabell også ville satse at kvalificere sig til EM på.   Isabell har back-up heste Skulle det imidlertid gå helt galt, så er Isabell Werth i den usædvanlige priviligerede situation, at hun er den rytter på vrdensplan der har flest topheste som back-up at tage af.   Hun har i øjeblikket ikke alene Weihegold helt i toppen af verdenseliten, men yderligere to heste med i top ti. Det kan ingen andre gøre hende efter.      Isabell Werth her på Don Johnson (Arkivfoto: JP-Photo.dk)  