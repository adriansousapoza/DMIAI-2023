Ny test for genfejl i fostre   Fagligt
2012-04-11T15:05:30
Forskere fra Texas A&M University præsenterer nu en helt ny gentest, der kan afsløre køn og genfejl hos føllene allerede i de helt tidlige fosterstadier.   Metoden kaldes pre-implantation genetisk diagnosticering (PGD) og udføres ved at hoppen "skylles" inden det tidlige foster (embryonet) sætter sig fast i livmoderen. Hoppen skylles ca. 7 dage efter bedækning. Der udtages nogle celler fra den del af embryonet der senere skal blive til moderkagen, de testes for arvelige sygdomme og embryonet kan herefter genplaceres i hoppen, eller i en "rugehoppe".   I studiet havde 9 ud af 9 hopper, der fik indsat et embryon efter biopsi, en ukompliceret drægtighed, og folede sunde og raske føl.       Kilde: The Horse    Arkivfoto: JP-photo