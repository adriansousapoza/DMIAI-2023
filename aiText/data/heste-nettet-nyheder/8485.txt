Kan to nørder på en robothest slå Lisbet Seierskilde?
2012-01-25T10:50:18
Lisbet Seierskilde og Jonstrupgårdens Raneur kommer på en vanskelig prøve, når DR's Store Nørder udfordrer til dressurdyst. DR ungdomsprogrammet Store Nørd sætter i foråret fokus på sommerens OL, ved at nørderne udfordrer ti OL-kandidater i deres discipliner - en af disse atleter er Lisbet Seierskilde, og I kan se programmet første gang den 27. marts.   Dressur: 27. marts kl. 18.30 på DR Ramasjang (programomtale) DR's Store Nørder Kåre og Emil besøger dressurrytter og OL-kandidat Lisbet Seierskilde og hendes hest Jonstrupgårdens Raneur, der faktisk kaldes Nørden. Og selvom Lisbet og Nørden er så gode, at de både er Danmarksmestre og kandidater til at repræsentere Danmark ved de Olympiske Lege, så satser Store Nørderne alligevel på, at de kan overvinde dem i en dressurkonkurrence. Kåre er dog en elendig hestehvisker, og derfor opfinder Store Nørderne en ægte robothest, som skal lystre enhver kommando. Det bliver Helle Krasnik, der som dommer står med den endelige afgørelse, når dysten mellem hest og maskine skal afgøres.   Samlet oversigt over udsendelserne   · Kajak: tirsdag den 31. januar kl. 18.30 · Tennis: tirsdag den 7. februar kl. 18.30 · Kuglestød: lørdag den 18. februar kl. 18.30 · Bueskydning: tirsdag den 21. februar kl. 18.50 · Skeet: tirsdag den 28. februar kl. 18.30 · Svømning: tirsdag den 13. marts kl. 18.30 · Banecykling: tirsdag den 20. marts kl. 18.30 · Dressur: tirsdag den 27. marts kl. 18.30 · 49'er: tirsdag den 3. april kl. 18.30 · MTB: tirsdag den 10. april kl. 18.30   Alle ovenstående tidspunkter er på DR Ramasjang. Programmerne genudsendes den efterfølgende lørdag kl. 14.10 også på Ramasjang og søndag kl. 9 på DR1.   Se teaser for programmerne her.   Kilde: DRF