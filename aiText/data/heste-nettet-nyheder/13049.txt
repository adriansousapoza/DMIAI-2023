Charlotte Dujardin udgiver autobiografi
2017-04-14T20:48:11
Charlotte Dujardin har en autobiografi på vej, og det var været endnu en af Dujardins store drømme der nu bliver til virkelighed. Bogen har fået titlen "The Girl on The Dancing Horse", og handler selvfølgelig om hendes utrolige rejse med Valegro   Dujardins autobiografi udgives til sommer Charlotte Dujardin fans vil kunne få hænderne på hendes autobiografi allerede i den kommende sensommer. Charlotte Dujardin har nemlig skrevet sine memoirs over hendes rejse i dressurens verden indtil nu, og bogen har fået titlen" The Girl On The Dancing Horse", på dansk: Pigen på den dansende hest, som bliver tilgængelig for læserne både i hardcopy og i en paperback version.   Bogen vil kunne fås fra sensommeren, men kan allerede bestilles nu på Amazon.com.   Charlotte om sin autobiografi "Det har været en for mig i fem år nu, om en dag at have min egen bog, og jeg er rigtig begejstret for at kunne sige, at den autobiografi som jeg har arbejdet på, vil blive udgivet til august" udtaler Charlotte Dujardin til pressen i forbindelse med offentliggørelsen af nyheden om at hendes bog er på vej.   "Det har været en fantastisk rejse, med så mange højdepunkter undervejs, og jeg havde aldrig forventet at opnå alt det jeg har oplevet allerede" tilføjer Charlotte Dujardin, og siger henvendt til sine trofaste fans og kommende læsere "Jeg håber du vil nyde at læse om min historie gennem mine øjne, en rejse der har involveret meget hårdt arbejde, ofre og engagement og en urokkelig tro på en drøm jeg har haft med en hest jeg elsker mere end det der kan udtrykkes med ord".   Begejstrede fans Nyheden om Charlotte Dujardins bogprojekt er blevet mødt med begejstring blandt hendes mange støtter på de sociale medier, med mere en 8.000 reaktioner fra hendes mange trofaste Facebook fans, siden nyheden blev offentliggjort for to dage siden, den 12. april.   Som makkerpar dominerede Charlotte og Valegro verdens dressurscene og satte nye verdensrekorder sammen. Nogle af de største højdepunkter i deres karriere sammen var bl.a.: OL i London 2012, olympisk guld, og individuelt guld, VM i 2014, individuelt guld, og sølv for hold EM i 2015, dobbelt individuelt guld, og sølv for hold OL i Rio 2016, individuelt guld, og sølv for hold Valegro blev officielt pensioneret fra konkurrencer ved en smuk ceremoni på Olympia stadium i december 2016 i forbindelse med World Cup stævnet.      Dette er et af de foreliggende forskalg til cover på den nye bog, men det er endnu ikke besluttet om det er dette forslag, der kommer til at pryde den endelige udgave