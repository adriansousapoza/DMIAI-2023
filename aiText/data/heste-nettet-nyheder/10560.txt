Kom til fejringen af Gardehusarregimentets 400 års jubilæum på Christiansborgs Slotsplads
2014-04-09T15:30:02
Som en del af fejringen af Gardehusarregimentets 400 års jubilæum kan man onsdag d. 16. april 2014 opleve diverse opvisninger på Christiansborg Slots Ridebane.   Foruden husarernes opvisning vil Grand Prix-rytter og tidligere husar, Karsten Hansen, ride dressuropvisning og Politihestens Venner vil også være at opleve.   Den Kongelige Livgardes og Søværnets tamburkorps vil optræde og Den Kongelige Stald-Etat vil fremvise deres smukke heste og kareter.   Tag familie og venner i hånden og giv hinanden en fantastisk oplevelse i hjertet af København. De Kongelige Stalde vil være åbne for besøg fra kl. 16.00-18.00. Selve opvisningen begynder kl. 20.00.     