Pony endte i dybt mudderhul under skovtur
2016-10-31T20:11:24
En organiseret skovtur i Suffolk endte næsten før den var begyndt for en fjorten årig rytter og hendes pony, og en undersøgelse er nu igang efter at en 14 årig rytter og hendes pony faldt i et mudderhul under en organiseret skovtur d. 23. oktober.  Kort efter starten på den 12 mil lange skovtur, hoppede ponyen lidt rundt og kom udenfor stien. Her forsvandt benene under den da den faldt i et græsdækket, ildelugtende mudderhul hvor den sad ubehjælpeligt fast i mudder helt op til sadlen.   Der blev straks ringet til James Smith, rideklubbens formand, der havde afmærket ruten tidligere og han var hurtigt på stedet. Her fandt han en meget mudret rytter og en yderst afslappet pony, i færd med at spise græsset rundt om hullet. Heldigvis gik ponyen på intet tidspunkt i panik, og efter at have bedt rytteren om tilladelse fik han fjernet sadlen. I mudder til livet klappede han ponyen i bagen mens en kvindelig deltager trak i ponyen, og ved fælles hjælp lykkedes det at få ponyen op af hullet uden at skulle tilkalde en traktor.