Countdown til VM live streaming
2011-07-14T12:05:54
Fredag den 15. juli starter verdensmesterskaberne i Mounted Games der bliver afholdt på dansk jord på Vilhelmsborg. Og her på Heste-Nettet kan du se med fra start til slut. Heste-Nettet giver dig nemlig sammen med EH Media muligheden for at følge de 16 nationer der dyster om guldmedaljerne. Du finder live streamingen her, og kan se med fra fredag kl. 9.00 når stævnet starter. Har du i stedet lyst til at kigge forbi Vilhelmsborg er der gratis entre hele weekenden. Mounted Games er en meget publikumsvenlig, sjov og underholdende sport så det kan bestemt betale sig at kigge forbi live streamingen eller Vilhelmsborg i løbet af weekenden. 