Blas Lago har mistet sin GP-hest Hector 
2011-12-08T23:11:26
Den australske Grand Prix-rytter Blas Lago har mistet sin første hest, Northern Hector.  Blas Lago var taget til Werribee, Australien, med Hector for at starte Pacific League World Cup Finale. Dagen inden finalerne gik i gang var Blas Lago ude på opvisningsbanen i Werribee for at træne Hector, idet hesten pludselig kollapser og dør.  Northern Hector var en 16-årig australsk varmblod, som Blas Lago selv har uddannet til Grand Prix niveau. Lago og Hector var en meget populær ekvipage i Australien, da parret havde sin helt egen stil og entusiasme, og elskede at optræde for et stort publikum.  Lagos Grand Prix-rytterkollegaer har alle udvist stor medfølelse og på internettet kondoleret Lago for hans tab.  