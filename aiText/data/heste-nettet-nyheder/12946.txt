Laura Graves på ny hest
2017-04-06T14:00:20
Laura Graves og hendes GP hest Verdades er uadskillige, og har sammen bragt hinanden til toppen af dressuren. Men Verdades er efterhånden 15-år og Laura skal tænke på en afløser. Hun er netop debuteret på en ny hest, der måske kan blive den kommende afløser for Vardades. Navnet er Fizau   Laura og Verdades mangeårigt makkerpar Når man siger Laura Graves er man nød til også at sige Verdades. De to har siden 2004, hvor Verdades blev indkøbt fra Holland blot 6 måneder gammel dannet par, og de har sammen bevæget sig op gennem alle dressurklasserne, til at blive de lysene stjerner på dressur himlen, som de indenfor de sidste par år har opnået status som.   Senest har de sensationelt sikret sig en fornem 2-plads ved sidste weekends FEI World Cup finale i dressur Omaha ( se her), til trods for at de begge var debutanter. De har været på en lang og spændende rejse sammen til karrierens højdepunkt ( læs deres spændende historie her). Det vækker derfor naturligvis opsigt, såfremt Verdades ikke er hesten som Laura rider ind i en arena på, men er en helt naturlig og uundgåelig udvikling for den 29-årige amerikaner, da Verdades efterhånden er blevet 15 år, for selvom de maed garanti fortsat har mange sejre foran sig, så varer intet som bekendt evigt.   Ny kommende partner Ved 2017 CDN Willington stævnet den 24-25 februar i år, skete det rent faktisk, at publikum kunne opleve Laura på en anden hest end Verdades. Hestens navn er Fizau, og klassen de deltog i, var 'Prix St. Georges heste i udvikling'. Fizau er hermed den første hest Laura Graves har konkurreret, udover Verdades.   Fizau er 8 år gammel westfalier (e. Fidertanz / Maquisard xx). Hesten er avlet i Tyskland og tidligere navngivet Fitz HW, og ejes nu af Susan Stattuck. Laura Graves har redet hesten siden vinteren 2014.   Fizau og Laura vandt deres første debut klasse som var en øvelsesklasse med kun få deltagere scorede de sammen med 70,294 %. I den efterfølgende officielle kvalifikationsklasse til US Developing PSG Championships', fik de en 4. plads med 71,103%.   Se video fra tidligere fra et lokalt stævne her   Laura's heste Siden Lauras internationale gennembrud, har Laura ikke haft problemer med at få tilbudt gode heste at ride, som mulige aftagere for Verdades, når han engang ikke længere kan være med. Udover Fizau, har Laura således endnu en ridehest i stalden, den helt grønne 3-årige og nyligt tilredne Hahmairo (Chagall / Krack C / Fantast), som alle i stalden kalder YoYo.      Laura Graves på sin nye hest Fizau (Foto: SusanJStickle)  