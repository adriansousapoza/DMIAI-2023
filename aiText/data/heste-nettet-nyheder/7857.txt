Tilmelding til Store Hestedag åbner 1. juli
2011-06-29T22:40:08
Østdanmarks største hestearrangement åbner den 1. juli for tilmelding af heste og rytter til Store Hestedag 2011. I lighed med tidligere forventer sekretariatet en hurtig tilmelding til de forskellige konkurrencer, kåringer, bedømmelser og øvrige arrangementer. I weekenden den 3. til 4. september konkurreres der om årets rosetter og øvrige præmieringer. Det forventes at Store Hestedag bliver den samme store succes som de forgående år, med masser af flotte heste og ponyer inden for mange forskellige racer.  Tilmelding foretages fra den 1. juli på www.storehestedag.dk. Her kan deltagerne også få den information og vejledning, der kan være behov for. Da der er begrænset kapacitet foregår tilmeldingen efter princippet "først til mølle", dog senest den 1. august kl. 12:00.  Store Hestedag Sekretariatet Fuldbyvej 15 4180 Sorø  For yderligere information kontakt venligst Sekretariatsleder Helle Lyngfeldt på mobil 40 99 47 38 eller Presse- og medieansvarlig Hans Jørgen Albertsen på mobil 26 11 22 34. Kilde: Pressemeddelelse