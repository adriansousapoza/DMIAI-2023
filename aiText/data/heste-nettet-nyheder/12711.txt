Travheste omkommet på færge
2017-01-14T00:09:55
To travheste er på tragisk vis omkommet ombord på en færge, der sejlene mellem Finland og Sverige i hårdt vejr. Det vides ikke med sikkerhed, hvad dødsårsagen er, derfor obduceres hestene efterfølgende   Tragisk hændelse En tragisk hændelse indtraf torsdag, under en færgetransport, i hårdt vejr over Østersøen. De to travheste skulle flyttes fra Finland for at blive trænet i Heiskanen i Sverige. Til trods for varsler om uvejr i over Østersøen, fastholdt man transporten af de to heste over det urolige vand.   Ifølge det svenske tidningridsport, var de to heste døde da færgen lagde til kaj i Sverige.   Ringe forfatning Flere medier har rapporteret at hestene blev alvorligt skadet under transporten og at vidner, bl.a. færgens personale, havde observeret at hestene kom i ringe forfatning under færgeoverfarten. Ingen greb umiddelbart grebet ind. Det forlyder at chaufføren der transporterede de to heste blev syg under den høje søgang, og at han efterlod hestene ude af opsyn i den lukkede transporter.   Dødsårsag kendes endnu ikke Der er spekulationer om, hvorvidt at hestene døde af kvælning, på grund af iltmangel, men det er ikke bekræftet. Hestene vil derfor efterfølgene blive obduceret på universitetsdyrehospitalet i Uppsala, for at finde frem til dødsårsagen.   Muligt retsligt efterspil Der følger et muligt retsligt efterspil, da ejerne af hestene mener rederiet skal påtage sig skylden, for at hestene døde under færgetransporten. Dette afvises dog af rederiet, der fastholder at det var chaufførens ansvar at holde opsyn med hestene, og sørge for deres velbefindendende.   Obduktionsrapporten af de to travheste afventes for nærmere afklaring af, hvad der reelt skete og hvorfor hestene mistede livet.   Kilde: tidningridsport.se     