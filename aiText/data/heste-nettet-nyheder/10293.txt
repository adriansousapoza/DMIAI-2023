Lige ved og næsten dansk i Odense
2013-10-20T14:58:58
  Der var tæt i toppen af søndagens Maskinhuset A/S Small Tour Finale ved JBK Horse Shows i Odense, hvor blot 1,5 sekunder adskilte de 3 førsteplacerede. Kasper H. Hansen og den lovende 7-årige Qualified (Holst. e. Quinar/Carpaccio) tog føringen med en fejlfri omspringning i tiden 31,22 sekunder. Kasper H. Hansen & Qualified. Foto: JP-Photo.dk  Linnea Ericsson forsøgte på Thornhill Kate (ISH e. Courage II/Clover Hill) med en rasende hurtig runde så godt som muligt at fravriste Kasper føringen, men måtte foreløbigt tage til takke med 2. pladsen.   Linnea Ericsson & Thornhill Kate. Foto: JP-Photo.dk   Som næstsidste rytter i omspringningen satsede tyske Tobias Woltering alt hvad han havde på Arpeggio's Son (Rhein. e. Arpeggio/Polydor) og planen lykkedes til fulde. 1 sekund var præcis hvad han kappede af Kaspers tid og tog dermed sejren i klassen. Tobias Woltering & Arpeggio's Son. Foto: JP-Photo.dk  Danske Kim Kristensen tog på Lynford (Old. e. Licanto/Calido I) klassens 5. Plads efter en omspringning i tiden 34,25.   1. Tobias Woltering/Arpeggio's Son 2. Kasper H. Hansen/Qualified 3. Linnea Ericsson/Thornhill Kate 4. Gabriel Andersson/Secreto LS La Silla 5. Kim Kristensen/Lynford   Se hele klassens resultat i dette link