DRF fylder 100 år - det skal fejres!
2016-11-24T10:47:14
Dansk rideforbund fylder 100 år i 2017 og I den forbindelse har sportsforbundet planlagt en masse spændende aktiviteter i hele landet og på de sociale medier for det kommende år, som alle de mange danske ryttere og hesteinteresserede kan tage del i   DRF varsler et spændende år Dansk Rideforbund varsler et rigtig spændende år, hvor man forsøger at gøre en del for breddesporten med en række arrangementer på tværs af alle discipliner. DRF skriver på deres hjemmeside: "Glæd jer til 2017, for det bliver et forrygende jubilæumsår i Dansk Ride Forbund. Vi fylder 100 år, og det fejrer vi."   Initiativerne omfatter bl.a.: Åben Rideklub, en stor klubturnering. Klubturneringen spænder over alle discipliner, og I kan deltage ved udvalgte stævner i hele landet. Ifølge DRF er jubilæet en oplagt mulighed til at fejre fællesskabet og den fantastiske sport, og det gør DRF ude i klubberne med en landsdækkende Åben Rideklub lørdag den 26. august Jubilæumsturneringen, skydes i gang i januar 2017. Turneringen er for DRF's klubber, og formålet er at kåre den klub, der har den bredeste vifte af ryttere i alle discipliner. Ryttere kan hente point til deres klub ved udvalgte stævner over hele landet i både dressur, spring, TREC, military, distance, voltigering og breddeaktiviteter. Turneringen er dermed for ALLE - uanset hvilken disciplin, man brænder for. En jubilæumside etableres også og hedder: http://www.100aar.rideforbund.dk. Her kan du finde alt om klubturneringen, Åben Rideklub og gå på opdagelse i det historiske arkiv. Derudover kan du også deltage i fotokonkurrencen, hvor der hver måned er mange flotte præmier fra sponsorer. Du kan også lægge dine egne billeder op ved at hashtagge dine opslag på de sociale medier med #drf100. Så kommer dine billeder direkte ind på forsiden af jubilæumssiden Fælles flagdag . Soldat over forhindring - Bernstorffsparken 1956 ('Dansk Ride Forbund 100 år') er en fælles flagdag den 23. juli for klubber og forbund. Ridesportens historie er lang og spændende, og du kan læse alt om 100 år med dansk ridesport i den nye store jubilæumsbog, der udkommer fra Wiegaarden i 2017. Vil du vide mere om arrangementet, så kig på DRF nyheden her, hvor der også er links videre til de forskellige sider, hvor du kan finde yderligere information.      DRF har 100 års fødselsdag i 2017 og det skal fejres med arrangementer for rideklubber i hele landet