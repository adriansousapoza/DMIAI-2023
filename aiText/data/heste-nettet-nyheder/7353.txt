Dansk Ride Forbund satser på sportspsykologi og fysisk træning
2011-01-30T08:48:28
Rytterens mentale form er ligeså vigtig som rytterens såvel som hestens fysiske form, når der skal præsteres på konkurrencebanen. Derfor tilbyder Dansk Ride Forbund i samarbejde med Team Danmark et sportspsykologisk forløb samt fysisk træning til alle landsholdsryttere, landstrænere og holdledere. Arbejdet blev for alvor sat i gang ved en talentsamling for pony-, junior- og ungryttere i dressur på ECCO Centret den 15. - 16. januar. Træning af mentalitet og fysik indledt i Tønder 44 pony-, junior- og ungryttere i dressur fik inspiration til træning af både hjerne og fysik ved talentsamlingen uden hest, der foregik på ECCO Centret i Tønder den 15. - 16. januar. Mentaltræning og fysisk træning er vigtige faktorer i sportsfolks præstationer, og derfor har Dansk Ride Forbund og Team Danmark indgået et samarbejde med fokus på disse områder i arbejdet med landsholdsrytterne. "Det er ikke kun hesten, der skal være i topform for at yde maksimalt på konkurrencebanen - det er mindst lige så vigtigt, at også rytteren er i topform, både fysisk og psykisk. Derfor skal alle landsholdsryttere og folkene omkring dem have og bruge de værktøjer, der sikrer, afbalancerede og optimale præstationer i træning såvel som konkurrence", siger Christian Struck, elitekoordinator i Dansk Ride Forbund. Vidtrækkende mentalt og fysisk arbejde Arbejde med mental og fysisk træning udbydes til alle nøglepersoner omkring de danske landshold. Det være sig landstrænere, holdledere og ryttere fra pony- til seniorniveau i alle discipliner - dressur, springning, military, distance og voltigering. Alle tilbydes grundkurser, som der regelmæssigt følges op og bygges videre på. Det er sportspsykologiske konsulenter Louise Sonne Schjellerup (Team Danmark), Morten Hansen og fysisk træner Peter Raffalt, der er tilknyttet forløbene. Farvel til Hans-Christian Matthiesen Talentsamlingen i Tønder bød også på afsked med holdleder for de succesfulde junior- og ungryttere Hans-Christian Matthiesen, der overdrager stafetten til Kimi Nielsen, der også er holdleder for det danske seniorlandshold. Hans-Christian Matthiesen er bl.a. bestyrelsesmedlem i Dressurens Venner og formand for Dansk Ride Forbunds dressurudvalg. Til forbundets repræsentantskabsmøde den 27. marts stiller han op til hovedbestyrelsen. Talentsamlingen på ECCO Centret er sponseret af Toosbuy-fonden. Pony-, junior- og ungdomslandsholdene i dressur og talentarbejdet i dressur er sponseret af First Horse Hesteforsikring. Kilde: Pressemedelelse