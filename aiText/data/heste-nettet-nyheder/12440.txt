Michael Jung på guldkurs i Pau
2016-10-14T12:56:26
Der er kun to CCI4* stævner tilbage som Michael Jung endnu aldrig har vundet. Den ene er le Etoiles de Pau der afvikles denne weekend. Her har Michael Jung lagt sig i spridsen på FischerTakinou efter dressuren.   Le Etoiles det Pau markerer starten på en ny sæson af FEI Classics. En serie bestående af seks af CCI4* stævner, hvor rytterne dyster om $90.000 fordelt mellem de tre bedste. Serien blev i 2016 vundet af Michael Jung som vandt både Badminton og Kentucky i 2016.   Pau er den eneste CCI4* i Europa som Michael Jung endnu ikke har vundet. Ja faktisk er der kun Adelaide i Australien derudover i resten af verden. Han har denne gang lagt hårdt fra start og fører klassen efter dressuren på Fischertakinou med 39,3 straf. Nummer to er Alexander Bragg på Zagrebb med 43,0 straf og nummer tre Nicola Wilson med One Two Many på 43,6 straf.    Sidste års vinder og dette års OL-sølvmedaljevinder Astier Nicolas har ladet sin OL hest blive hjemme og rider i stedet på Molakai. Han ligger pt nummer 12 med 48,2 straf.   Terrænet afvikles i morgen og kan ses på FEItv