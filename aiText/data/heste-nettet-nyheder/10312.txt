Heslegård Sportsrideklub klar til 3. kvalifikation af Bundgaard Byg Cup
2013-10-31T19:13:49
 Sandra Skodborg Merrald (Arkivfoto: JP-Photo)I weekenden er Heslegård Sportsrideklub vært for 3. kvalifikationsrunde af Bundgaard Byg Cup, der afvikles ved klubbens landsstævne. Bundgaard Byg Cup Intermediaire I afvikles lørdag fra kl. 13.30, mens det søndag gælder Intermediaire I Kür fra kl. 14.50. Publikum er velkomne til at komme forbi og opleve dressur på højt niveau.   Mai Tofte Olesen i spidsen for Bundgaard Byg Cup Efter 2. kvalifikation af Bundgaard Byg Cup ligger Mai Tofte Olesen og Rustique forrest feltet, mens Marianne Yde Helgstrand og Sitana ligger nr. 2 og Andreas Helgstrand og Polka Hit Nexen ligger nr. 3. Til weekendens 3. kvalifikation er tilmeldt 16 ekvipager, og det bliver spændende at se, om Olesen og Rustique kan bevare deres føring.   16 ekvipager til start i 3. kvalifikation   Betina Jæger Jensen (AAHR)/Trebiz Nanna Skodborg Merrald (HVL)/JJ Defender Mai Tofte Olsen (SPR)/Rustique Karsten Hansen (SPR)/Toftegårds Cataluna Camilla Ahlers Pedersen (FVR)/Heslegårds Robert Karian Madsen (RST)/Winnetou Michelle Moeslund (KSRK)/Mellemhaves Copperfield Charlotte Heering (SPR)/Joker Selection Terese Tällberg (Sverige)/Bartello V Julie Lindgren Christensen (SPR)/Roberto Amalie Erevik (Norge)/Don Z Linn Ulleberg (Norge)/Stagsted's Fago Kenneth Damgaard (VIR)/Juvel Sandra Skodborg Merrald (HVL)/Weltliebe Michala Damm-Frydenberg (HGS)/Heslegårds Rismon Betina Jæger Jensen (AAHR)/Findus B. Klubben er klar Heslegård Sportsrideklub ligger i Helsinge lige op ad Gribskov, og klubben har to lyse 20 * 60 ridehuse. Der er meget nem tilkørsel til stedet, som ligger for enden af Hillerød Motorvejens forlængelse. Udover Bundgaard Byg Cup afvikles der også mange almindelige landsstævneklasser, ligesom klubben har valgt at udskrive kür-klasser til juniorer, ungryttere, og U25, som hermed får en god mulighed for at få trænet og finpudset deres programmer før finalerne i ECCO-cuppen. Klubben har brugt mange kræfter på at skabe gode rammer for ryttere, tilskuere og sponsorer ved stævnet. Der er da også rigtig mange firmaer, der har valgt at støtte op om klubbens arrangement ved at melde sig på banen som sponsorer. Her kan bl.a. nævnes Plesner, Rytterhjørnet, Heri, Hillerød ELservice, Nathalie Horse Care, CJ Proline, Heslegård Stutteri, Delux, NAG Jaqumat og selvfølgelig Bundgaard Byg A/S. Under stævnet vil klubbens café selvfølgelig holde åbent og sælge sund og hjemmelavet mad.   Bundgaard Byg Cup  Bundgaard Byg Cup er en kendt og traditionsrig landsdækkende turnering for ekvipager, der har opnået min. 60 % ved start i en Prix St. Georges ved B-stævner eller 63 % ved start i Prix St. Georges ved C-stævner i kvalifikationsperioden. Bundgaard Byg Cup rides over tre spændende kvalifikationsrunder i Intermediaire I og Intermediaire I Kür. De 20 bedste ryttere går videre til finalen for at dyste om den prestigefyldte titel som vinder af Bundgaard Byg Cup. Bundgaard Byg Cup er en hæderkronet turnering igennem mere end 10 år, og firmaet har bygget utallige ridehaller og stalde til dansk ridesport. Bundgaard Byg giver ridesporten en spændende og interessant turnering, samt en kyndig partner, når der skal bygges til heste og ryttere.   Kilde: DRF 