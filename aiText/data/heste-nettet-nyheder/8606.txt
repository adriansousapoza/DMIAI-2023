T.1 A-finale World Tølt 2012
2012-02-25T20:56:38
Den festlige afrunding på 2 dages flotte sportspræstationer har nået sin afslutning.  Den sidste finale, nemlig T.1 A-finalen, var en fantastisk oplevelse.    I T.1, som er den sværeste tølt-klasse, skal heste og ryttere fremvise 3 forskellige tempi:  Langsomt tempo tølt Langsom tølt på kortsiderne og øgninger til middeltempo på langsiderne Frit tempo tølt   Vi nød i T.1 A-finalen disse heste og ryttere:    Jóhann R. Skúlason ISL Hnokki frá Fellskoti  Anne Stine Haugen NO Muni fra Kvistum  Frauke Schenzel TY Tigull von Kronshoff  Johan Häggberg SWE Sigurrós från Lilla Årnebo  Steffanie Nielsen DK  Vala frá Sólvangi   Dorte Rasmussen DK Gumi frá Strandarhöfdi   Uli Reber TY Dröfn fra Lilta-Moshvolli   Der blev allerede efter første del, den langsomme tølt, givet flotte karakterer fra dommerne til rytterne, især blev givet mange 9-taller.    I 2. del af konkurrencen med øgninger og nedtagninger, begyndte der at tegne sig et billede af at Jóhann og Hnokki igen ville vinde da han fik 2 x 9,5 i karakter.    Publikums begejstring ville ingen ende tage, da den hurtige tølt blev fremvist, og der blev klappet, hujet og piftet og Jóhann endte med at få hele 3 x 9,5 i karakter fra dommerne.    Resultatet af finalen blev: 1. Jóhann R. Skulason 2. Frauke Schenzel 3. Anne-Stine Haugen 4 Uli Reber 5. Steffanie Nielsen 6. Dorte Rasmussen 7. Johan Häggberg   Finalen sluttede med en præmieoverrækkelse, hvor der var blomster til nr. 4-7 og rosetter og pengepræmier til de 3 bedst placerede, nr. 3 fik 250 euro, nr. 2 fik 500 euro og nr. 1 og vinderen af klassen fik 1000 euro.   Vinderen Jóhann R. Skulasson ønskes et stort og fortjent tillykke med sejren i denne prestigefyldte klasse, en sejr som de fleste nok havde forventet. 