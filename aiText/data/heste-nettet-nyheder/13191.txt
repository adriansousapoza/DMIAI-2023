Dansk medaljehøst i Frankrig
2017-07-16T14:53:22
Efter lørdagens seks dicipliner lå det Danske Youth hold nummer tre i det samlede felt, så det må formodes at have været en dejlig aften i den danske lejr. Det danske hold lå i aftes på tredjepladsen med 68 point, efter Italien med 73 og Tyskland på førstepladsen med hele 90 %.   Lørdagen var god med flere flotte danske placeringer, hvor især Michaela Navrsted brillierede. Michaela vandt guld på VS Codes R Red i diciplinen Hunter. I denne klasse fik Jacob Hofman også en flot 9. plads blandt de 26 starter.   Alberte Mathisen og Emilie Bendix klarede sig begge godt i Reining hvor Emilie fik en flot 4. plads. Alberte fik desværre en minimal fejl i et spin efter et ellers super flot ridt.  I dagens sidste klasse, Hunt Seat Equitation, var Danmark også helt med fremme da Emilie red sig til en flot 2. plads, og Michaela og Jacob red også begge gode ridt, dog udenfor top ti, og dermed uden point.   Idag, søndag, rides de sidste tre klasser i Euro Cuppen, og det danske hold er kommet rigtig flot fra start. Michaela var i topform fra start, og red sig endnu engang i top. Denne gang i klassen Western Horsemanship. Emilie red sig til en 5. plads og Jacob blev placeret som nummer 19.   I dagens anden klasse, Youth Western Pleasure, blev det til flere danske medaljer da Michaela endnu en gang vandt guld, stærkt fulgt af Jacob der vandt sølv. Emilie fik også point da hun lige sneg sig ind som nummer 10 og kom i pointrækken.   Inden Cuppens sidste klasse ligger Danmark dermed på en fin 2. plads i det samlede klassement og det bliver spændende at se om de kan holde den flotte placering.  