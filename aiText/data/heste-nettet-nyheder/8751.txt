Det bedste kommer fra dig
2012-03-28T18:34:40
Mange ryttere har meget fokus på deres hest, træningen af hesten, hestens sindstilstand mm. - hvilket er rigtig godt - men hvad med rytteren? Er du som rytter opmærksom på hvad du vil, og om du er "med" rent mentalt? Et helt nyt foredrag sætter nu fokus på rytteren og rytterens glæde ved ridningen.   "Det bedste kommer fra dig" er overskriften på det nye foredrag, afholdt af pædagog, underviser, foredragsholder og NLP-coach Bo Staal. Bo er ikke rytter, og ved kun meget lidt om heste, alligevel har han nu stor succes hos rytterne med det nye foredrag. "Det bedste kommer fra dig" handler nemlig ikke som sådan om heste, men om mennesket og hvordan du udvikler dine egne kvaliteter. Så er du på udkig efter nye og effektive veje til at udvikle de kvaliteter, der skaber harmoni i samarbejdet mellem dig og din hest, så er foredraget lige noget for dig.   Foredraget afholdes næste gang i Odense d. 12. april. Læs mere om foredraget her og på hjemmesiden www.staalsat.dk      Bo Staals illustration "Det bedste kommer fra dig". www.staalsat.dk