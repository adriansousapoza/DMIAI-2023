Topheste til Danmark
2013-01-08T22:37:53
OL-hesten Allerdings og avlshingsten Catoki er blevet købt til Danmark af familien Hallundbæk, melder flere internationale hestemedier.   Det er ifølge Noellefloyd.com primært 13-årige Clara og 15-årige Emil Hallundbæk der får æren af at ride de to topheste, men også Schou-brødrene, som til dagligt træner familien Hallundbæk, får muligheden for at ride de to heste da de skal sørge for, at overgangen til de unge ryttere forløber flydende.   Allerdings (Westf. e. Arpeggio/Diamantino/Fernblick) deltog ved OL i London for Sverige under Henrik von Eckermann og har i løbet af de senere år opnået utallige topplaceringer i Grand Prix- og World Cup-klasser såvel som været på det svenske hold ved superliga nationsspringningerne bl.a. i Rotterdam hvor det blev til en 2. plads og i La Baule, hvor det blev til en 3. plads såvel som en 5. plads i den 5-stjernede Grand Prix. Under tyske Marco Kutscher sejrede Allerdings bl.a. i GP**** Braunshweig. Catoki og Philipp Weishaupt ved World Cup finalen i Leipzig 2011. Arkivfoto: JP-Photo.dk   Den internationalt begærede avlshingst Catoki (Holst. e. Cambridge/Silvester/Cor de la Bryére), der bl.a. også er kåret i Dansk Varmblod, har ved flere lejligheder repræsenteret Tyskland ved superliga nationsspringninger under Phillipp Weishaupt. Med Weishaupt i sadlen sejrede den 15-årige hingst bl.a. i nationsspringningerne i Calgary og Hickstead, såvel som World Cup-kvalifikationen i Bordeaux og Grand Prix'en i Vigo. Utalllige topplaceringer i 4- og 5-stjernede Grand Prix-klasser står på hingstens CV, der bl.a. også tæller en flot 8. plads i Aachen Grand Prix.   Catoki far til adskillige kårede sønner og internationalt succesrige afkom, bl.a. den ligeledes i Dansk Varmblod kårede Carrico der også er på vej i international sport under Phillipp Weishaupt.   Christian Schou udtaler også til Noellefloyd.com, at Catoki naturligvis kommer til at bedække fra hingstestationen Schou & Skouboe.   Noellefloyd.com