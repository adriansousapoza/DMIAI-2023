Flere klasser åbne for ikke-DM ryttere! 
2011-04-19T15:44:08
Der er sket få ændringer i propositionerne til DM 2011 på Tågerup d. 4. maj - 8. maj 2011. Det er nu muligt for alle at ride de klasser, som kun var åbne for mesterskabsryttere før. Det drejer sig om klasse 2-MB**, klasse 3-MA* og klasse 11-MA**. Før hed det sig: Max fire heste pr. rytter der starter DM, heraf to heste i mesterskab samt max to heste i øvrige klasser. Ryttere der ikke starter DM må max starte to heste til stævnet. Heste der ikke starter DM må max starte tre klasser. Nu er der ingen begrænsninger på, hvor mange heste de må ride i hver klasse! Opstaldning obligatorisk for alle startende heste. Opstaldningsgebyr er inkl. startgebyr, dog ikke senior - der er et ekstragebyr. Arrangøren forbeholder sig ret til at åbne for flere heste pr. rytter, hvis ikke klasserne er fyldt op efter sidste anmeldelsesfrist. Anmeldelsesfristen er ligeledes rykket. Det er nu muligt at melde til helt indtil d. 25. april. Onlinetilmelding kan ske her. Læs mere om stævnet på www.schou-skouboe.com