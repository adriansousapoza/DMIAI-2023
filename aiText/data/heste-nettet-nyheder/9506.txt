UVM military aflyst pga. regn
2012-10-22T18:18:39
På grund af voldsomt regnevejr, så arrangørerne af UVM i military i Frankrig sig nødsaget til at aflyse mesterskabet. Hanne Wind Ramsgaard og Lise Halkjær skulle ellers have deltaget i klasserne for hhv. 7-års og 6-års heste, med hestene Vestervangs Arami og Chelsey Lou.   Hanne fortæller om stævnet og sit, ellers meget vellykkede, dressurridt: "Fredag, dressur i øs regnvejr. Banen var ikke bare dyb, men mindede allermest om en pløjemark. Enten rider man, eller også lader man hesten stå i stalden. Jeg red og Arami var super god, vi havde årets bedste ridt, og med 43,7 strafpoint, pressede vi os ind på en 4.-plads! Desværre blev regnen bare ved og ved, og sidst på eftermiddagen var der nogle dæmninger længere oppe ad floden, som truede med at give efter. De blev derfor nødt til at åbne sluserne, hvilket lagde dele af terrænbanen under 1/2 til 1m vand. Hermed blev de selvfølgelig nød til at aflyse UVM 2012. Øv øv med alt det vand og fedt at have en hest som kan være med i toppen af dressurdelen til et UVM!"    Teamet til UVM: fra venstre avlerne Kirsten Svendsen og Kaj Klavsen, Hanne Wind Ramsgaard og Vestervangs Arami, Kay Marie Walton og Martin Klavsen Foto: Privat    Et enkelt billede fra terrænbanen, inden den blev oversvømmet af vand. Foto: Privat