Deltagerne klar til fredagens championatsfinaler
2016-10-20T15:44:00
Så er afgørelsen faldet i DRF's Championat for de unge dressurheste. Ikke uventet fandt dommerne ,at dette års niveau blandt championatsdeltagerne er særdeles højt - forventninger der allerede var varslet fra mellemrundens kamp om de bedste placeringer. Nu er de heldige udvalgt og er kommet igennem til fredagens særdeles spændende finaler i 4-års, 5-års og 6-års klasserne.   Yderligere fire 4-års dressurheste klar til finalen I første kvalifikation onsdag i championatet for 4-års dressurheste fik 12 heste adgang til fredagens finale. De firebestplacerede heste fra anden kvalifikation fik i formiddags ligeledes afgang til fredagens finale. Vinder blev Tanja Rusovic og Carlos e. Blue Hors Romanov med 8,280 point. På andenpladsen kom Daniel Bachmann Andersen på hingsten Sarcander e. St Moritz Junior med 8,240 og med hingsten Francis e. Feedback med 8,140, redet af Henrriette Boe Mortensen og endelig Duque Majlund med Silje Bakken som 4. placerede til 8,080 point.   To 5-års heste mere med i finalen I 5-års kvalifikationen var der stort drama om de to placeringer (se her), men slutresultatet blev, at Anne-Marie Hosbond med Straight Horse Don Tamino e. Moorlands Totilas gik videre til fredagens finale med karakteren 8,920, tillige med Heiline's Dancier e. Fürstenball, redet at Carina Cassøe Krüth, der red til 8,660   6-års klassen - to hingste videre Her til eftermiddag faldt afgørelsen tillige for de sidste tildelinger af finalepladser i 6-års klasssen. Pladserne tilfaldt i begge tilfælde hingste. Ikke overraskende vandt UVM deltager og avlshingst Vincent Maranello e. Blue Hors Zack, redet af Thomas Sigtenbjerggaard til 8,960 points heraf 9,500 for trav samt 9 for skridt og kapacitet. Silje Bakken og avlshingsten Bøgegårdens santiago e. Solman de Hus indtog andenpladsen med 8,780 points heraf 9 for skridt og galop.   Se resultaterne fra kvalifikationenerne her     