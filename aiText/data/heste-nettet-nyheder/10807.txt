Ny uddannelsesportal til hestefolk
2014-07-14T21:40:05
Equine Education, er en nyetableret virksomhed, der tilbyder online kurser til personer med interesse for at lære mere om heste, uden at man behøver tage en formel uddannelse.   Equine Education er en ny hesteportal, der har som mission, at afvikle hestekurser for personer der er interesseret i at vide mere om hesterelaterede emner, end de ved i forvejen.   Grundlagt af erfaren dame Dr Jo-Anne Murray har taget initiativet til etableringen af online uddannelsescenteret Equine Education. Murray har selv været involveret med heste, siden hun var en lille pige. Indledningsvist arbejdede hun med heste i mange år i forskellige stalde. Hun blev i denne periode uddannet som instruktør hos British Horse Society, inden hun senere gik ind i den akademiske hesteverden.   Efter erhvervelsen af en PhD i hesteernæring, tog hun turen videre for at etablere verdens første og fortsat eneste online masters program for hestevidenskab, the Royal (Dick) School of Veterinary studies, ved universitetet i Edinburgh i Skotland.   Fleksibilitet en fordel Dr. Murry siger om on-line kurserne, der ikke er en formel uddannelse: "Efter at jeg i mange år har leveret videregående udannelser on-line, indså jeg, at der er mange mennesker der ikke er i stand til at tag online kurser i hesterelaterede emner for at lære mere om at holde og arbejde med heste, uden at de skal tage en formel uddannelse. Jeg har etableret Equine Education for at levere uddannelse med kvalitet på hesteområdet, som man har råd til at betale og som kan tilgås af alle".   Formålet er at sikre, at deltagerne på kurserne får god undervisning, som både er interaktiv og sjov og som gør dem i stand til at lære mere om de emner de finder interessante. Og Murray slutter:" Det bedste af det hele ved at studere online er, at man kan tilpasse sine studier efter ens eget liv, hvilket er rigtig vigtigt når man bl.a. lever et travlt liv med heste".   Introduktionen - kursus i adfærdsteori Det første kursus det nye kursuscenter vil lancere, kommer til at omhandle hestens adfærd og er planlagt til at blive skudt i gang, den 14. juli 2014. Kurset indeholder en generel introduktion til adfærdsteori for heste, og vil dække både, hvordan adfærd opstår og udvikles, vil berøre emnet om stereotyp eller unormal adfærd hos heste, såsom vævning og krybbebidning, men vil også komme ind på de underliggende teorier for læring og træning, som også udgør en vigtig del af hestens adfærd.   Erfaren formidler Kurset vil blive formidlet af Dr. Sebastian McBride, som er international hesteadfærdsekspert og har allerede flere års erfaring med at undervise på on-line medier. Undervisningsmaterialet vil bestå af video lektioner, der er optaget på forhånd, et omfattende notemateriale samt links til andet læsemateriale for de flittige studerende, samt online diskussions fora. Der vil i løbet af kurset også være mulighed for at stille spørgsmål direkte til McBride, så man vil som studerende ikke være overladt helt til sig selv.   Murray er internationalt anerkendt, som en ledende autoritet indenfor hestevidenskab og online uddannelser. Siden lanceringen af Equine Education, for blot et par uger siden, har man modtaget mere end 400 registreringer, og antallet er fortsat stærkt stigende.   Yderligere kurser I efteråret vil Equine Education ligeledes introducere et kursus i ernæring til heste og et om hestens sundhed. De vil formentlig blot være de første i rækken af mange fremtidige interessante kurser. Kurserne afvikles på engelsk, og yderligere information findes her:   More information: http://www.equine-education.com/      Dr Jo-Anne Murray