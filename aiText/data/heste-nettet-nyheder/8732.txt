Hvis hoppe eller føl dør
2012-03-23T18:11:27
Foråret er tegn på liv, glæde og dyrebørn men desværre er der enkelte, der ikke kommer så langt ind i livet som håbet.     Som hoppe- og kommende følejer venter man med længsel på termin og foling. Uheldigvis går det ikke altid lige godt, og enkelte hopper og føl mister livet, hvilket kan afstedkomme store problemer - især for føl, der har mistet deres mor.   Derfor har vi her på Heste-Nettet en tråd på Avl, hvor man akut kan efterlyse ammehoppe eller føl, da timerne lige efter foling som bekendt er vigtige for føllet mht. nærhed og råmælk.  JP-Photo.dk Vi opfordrer til, at man bruger tråden, hvis man kender til et akuttilfælde af ovenstående slags. Husk at skrive postnummer samt om der søges hoppe eller føl i emnefeltet, så tråden bliver så overskuelig som mulig. Det er også vigtigt at skrive igen, så snart hoppe eller føl har fået hjælp, så andre ved, at det ikke længere er aktuelt.   I en samlet tråd som denne, er det nemt at danne sig et hurtigt overblik over, hvornår den rette hjælp er givet, modsat kædebeskeder på f.eks sms og facebook, der kan blive ved i langt længere tid, end der reelt er behov for det.