Kasprzak og Merrald flot placeret i World Cup Neumünster
2014-02-16T19:18:22
World Cup-kvalifikationen i Neumünster blev i dag i Grand Prix Kür vundet af favoritten, Helen Langehanenberg og Damon Hill med fantastiske 90,375 %.    Damon Hill e. Donnerhall/Rubinstein er én af de tre verdensheste i dressur i tiden, foruden Valegro og Jerich Parzival, der formår at levere et dressurprogram over de magiske 90 %. Se interwiev med Helen Langehanenberg og klip fra dagens ridt her. I et feldt hvor førstepladsen på forhånd tilnærmelsesvis er afsat, er det dermed en ekstra ordinær ære at besætte andenpladsen, hvilket danske Anna Kasprzak og Donnperignon præsterede i flot og sikker stil med 83,575 %. Anna Kasprzak havde ligeledes en flot tur i gårdagens Grand Prix, hvor hun ligeledes blev placeret på en andenplads med 77,60 %. Hør i dette interview, Anna Kasprzak fortælle om sit ridt. Anna Kasprzak er med sine 24 år en meget ung rytter i disse internationale sammenhænge, men denne titel har hun ikke alene. Kun 20-årige Nanna Skodborg Merrald debuterede i World Cup-sammenhæng i oktober 2013, i forbindelse med kvalifikationen i Odense, og har på rekord tid slået sit navn fast på den internationale dressurscene. Nanna Skodborg og Millibar blev placeret på en 7. plads i dagens Grand Prix Kür med 78,200 %. I gårdagens Grand Prix blev det til en 6. plads med 72,84 %. Med dagens resultater fra Neumünster ligger Anna Kasprzak som nummer tre på World Cup ranglisten, mens Nanna Merrald ligger som nr. 10. Se World Cup-ranglisten her.   Se resultatlisten fra dagens Grand Prix Kür her. Se resultatlisten fra lørdagens Grand Prix her.  Helen Langehanenberg og Damon Hill (Arkivfoto: JP-Photo)  