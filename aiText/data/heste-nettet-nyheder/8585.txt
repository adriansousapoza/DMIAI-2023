Anne og Seduc overlegne i Norge
2012-02-24T18:44:21
Anne Troensegaard og den 16-årige Seduc e. Induc / Go On Then xx (opdr. Th. Axelgaard) har haft stor succes i alle deres starter ved CDI2* Arctic Equestrian Games i Vestfold/Drammen.  I mandags lagde ekvipagen ud med en 69,658 % sejr i Intermediaire II, hvor anden og tredjepladsen ligeledes blev besat af danske ekvipager i form af Malene Folmer Larsen og Acapello Foldager med 66,632 % og Thomas Dolleris Larsen og Græsmarkens Don Pedro med 64,842 %.  Tirsdag blev det igen til sejr for Anne og Seduc, idet de vandt Grand Prix-klassen med 68,745 %. Her var det Andreas Helgstrand og den 12-årige Tacolando Triple e. Ircolando/Akteur der indtog andenpladsen i deres debut-klasse, med 66,362 %. Onsdag blev det til endnu en sejr for Anne Troensegaard og Seduc i Grand Prix Kür, med 72,625 %. Andreas måtte se sig slået af den svenske U25-rytter Sofie Lexner og Charming Boy, og indtog tredjepladsen med 70,350 %.   Med disse solide resultater står Anne Troensegaard omend endnu stærkere i kampen om de få attraktive OL-pladser til sommer. Andreas Helgstrand vidste med hans debut på Tacolando Triple en hest med endnu uudnyttet kapacitet, som ved dette debut-stævne stadig mangler lidt styrke i piaffen. Det skal bliver spændende at følge denne ekvipage i de kommende afgørende stævner, hvor alt kan ske.