En ride-drøm der brast!
2017-03-14T08:52:20
Mai Tofte Olesen og Rustique kommer ikke videre til World Cup finalen i Omaha i denne sæson. Mai og Rustique ender på en samlet 12. plads, hvilket lige netop er utilstrækkeligt til at gå videre. Hun får således ikke sit store ønske om en World Cup-finaleplads opfyldt i denne omgang   Mai sprang fra Mai Tofte Olesen trak sig fra det sidste kvalifikations stævne i Hertogenbosch der kunne have sikret hende World Cup Finaledeltagelse i Omaha i slutningen af marts måned, da hun mente at chancerne for at avancere yderligere var for små, og hun gerne ville spare sliddet på Rustique (se her).   Derfor overlod hun afgørelsen til skæbnen og de ryttere der valgte at deltage i den 9. og sidste kvalifikationsrunde, for udfaldet af runden kunne afgøre om Mai Tofte Olesen og Rustique alligevel kunne nå at komme med. Afgørelsen faldt desværre ikke ud til Mai's fordel.   Skæbnen ikke med Mai I Hertogenbosch blev det Hans Peter Minderhoud og Glock's Flirt e. Florestan I/Gauguin de Lully, der overraskende tog sejren med 84,890% og hermed brød Isabel Werth og Emilio med 83,300%, og herme brød Werth's seneste ubrudte række af lutter første pladser i streg gennem længere tid, selvom Isabell Werth fortsat ligger på førstepladsen i World Cup rangliste regi. Tredjepladsen i den sidste kvalifikation gik til tyske Jessica von Bredow-Werndl og Zaire-E.   Mai og Rustique kommer ikke til finalen Edward Gal og Glock's Voice red sig ind på fjerdepladsen, som de var en af de ekvipager som Mai Toftes og Rustiques skæbne lå i hænderne på. Med fjerdepladsen sikrede Edward Gal sig den afgørende niende og sidste plads i World Cup finalen, og Mai Tofte Olesen og Rustique ender derfor på en samlet 12. plads - desværre lige uden for kvalifikationerne, og de kommer derfor ikke med til finalen i denne omgang.   Du kan se den samlede World Cup rangliste stilling her      Mai Tofte Olesen og Rustique ved JBK Horseshow 2016 i Odense. World Cup freestyle, hvor hun samlede point til den finale, hun alligevel ikke kommer med til (Arkivtoto: Jp-photo.dk)  