Kasperzak 1’er og 3’er i Aachen!
2017-07-20T08:59:11
Dannebrog gik til tops på det store dressurstadion i Aachen, på dressurens første dag under verdens største hestesportsstævne, da Kasperzak og Quarton startede ud med ikke mindre end en førsteplads i 'lille tur' foran en perlerække af tyske topryttere. Hermed fik Danmark en drømmestart ved dette års CHIO i Aachen   Sejr til dansk mester Næppe var dressuren ved verdens største hestebegivenhed CHIO i Aachen i Tyskland skudt i gang, førend den nykårede danske mester allerede har sat sit mærke på konkurrencerne, og har løftet brynene hos konkurrencer og publikum, som en af em man skal lægge mærke til.   Anna Kasprzak som har flere heste med i Aachen, startede ud med onsdag sammen med den relativt nylige samarbejdspartner den 8-årige Quarton, for såmænd at sikre sig en overbevisende sejr i Prix St. Georges med 72,237%. Det vækkede opsigt, idet den danske ekvipage placerede sig foran flere af tyske topryttere, men dog med en spanier som 2'er.   Kasprzak vandt nemlig foran spanske Juan Matute Guimon på Dhannie Ymas, som præsterede 71,947%, efterfulgt af en lang eperlerække af tyske topryttere som Helen Langehaneberg 70,816 %, Hubertus Schmidt (70,816), Kristina Bröring-Sprehe (70,474%), Sönke Rothenberger (70,342) og Nadine Capelmann (69,921%).   Det er et imponerende resultat for den danske ekvipage, set i lyset af at de blot har været samarbejdspartnere i ganske få måneder, som bl.a. har været velanvendt på at træne Quarton i forskellige omgivelser, så han ikke så let reagerer på ydre påvirkninger. Og det ser ud til at have kastet af sig.    Kasprzak 3'er og Zibrandtsen 7'er Men fokus på dansk dressur stoppede ikke hermed på den første store dressur dag i Aachen, da Anna Kasprzak havde travlt og efterfølgende tillige skulle starte i Grand Prix CDI på Donnperignon, som nu er klar og fit for fight efter sin tandoperation. Og det gjorde han - kæmpede!.   Det blev til en flot tredjeplads for den rutinerede danske ekvipage i dagens Grand Prix, der red en flot program til 74,320 %. Anna Zibrandtsen der også deltog på den tidligere hollandske OL-hest Arlando, et samarbejde som også er nyt fra i år, red sig ind på en syvendeplads med 70,700 %.   Sejren i klassen gik til tyske Helen Langehanenberg på Damsey FRH, der red til 75,900 % med verdens 1'eren Isabell Werth med Emilio 107 på andenpladsen med 75.040. Hermed fik Isabell Werth fuldstændig ret, da hun for kort tid siden i et interview udtalte at Anna Kasprzak måtte regnes for at være blandt dem man skal holde øje med i verdenstoppen ( se her).   "Jeg havde en meget bedre fornemmelse af Quarton i dag end på Broholm, stadig en smule kantet i travturen og små fejl, men generelt super galop! Han er en fantastisk kammerat på alle måder, og det bliver rigtig godt når vi har fået lidt mere erfaring og tid sammen. Og Pepe er bare en éner og den største fighter jeg kender - tænk alt det han har været igennem, og så stadig bare går ind og leverer derinde som i dag. Ærgerligt med lidt dyre fejl, men jeg er super tilfreds med dem begge, og så fedt at få lov til at høre den danske nationalmelodi i Aachen - den og Dannebrog klæder dressurstadionet hernede. I morgen får mine drenge en dag med lidt let træning, og så glæder jeg mig bare til at heppe på de 4 danskere i CDIO'en i morgen", skriver Anna Kasprzak på sin Facebookside   Dejlig start som dansk tilskuer Det blev derfor til en rigtig god start på stævnet for de danske tilskuere der var begejstrede for at Dannebrog gik til tops allerede på førstedagen, og kan se frem til mere dansk dressur i de kommende dage.   Torsdag bliver endnu en spændende dag, set med danske øjne.   Torsdag starter Nations Cup turneringen op med den første afdeling, hvor Danmark som bekendt har A-holdet med.   Danmark har trukket startnummer 5 og Daniel Bachmann Andersen og Blue Hors Don Olymbrio starter efter planen ud som første danske ekvipage på banen kl. 09.57. Herefter følger Anders Dahl og Selten HW ca. kl. 11.18, mens Agnete Kirk Thinggaard med Jojo AZ er til start kl. 14.06. Cathrine Dufour på Atterupgaards Cassidy slutter af som sidste dansker kl. 15.45.   Husk at der livestreames fra stævnet, for dem der har adgang til de digitale kanaler   Se resultatet fra Prix St. Georges klassen her   Se resultatet fra Grand Prix'en her     