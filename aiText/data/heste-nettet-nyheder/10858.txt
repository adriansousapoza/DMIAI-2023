Royal hest testet positiv
2014-07-25T19:02:24
En royal galophest tilhørende den hesteglade Dronning Elisabeth af Storbritannien, er testet positiv for morfin, efter at den vandt 'Dronningens Gruppe 1 løb tidligere på måneden.    Estimate Buckingham Palace har bekræftet rygterne om at Dronning Elisabeths 4-årige fuldblod shoppe Estimate, er blevet testet positiv for morfin.   Hoppen blev nummer to i Gold Cup i Royal Ascot i juni måned i år, et løb som den vandt sidste år. Som følge af, at hoppen nu er blevet testet positiv for morfin, et stof der er forbudt sporing af på løbsdage, kan hoppen, dens træner og dens ejer - altså Dronning Elisabeth se frem til at hesten fratages sin sejr og i stadet diskvalificeres, ligesom præmiesummen på £ 80.625 pund, svarende til ca. 750.000 danske kroner, vil blive frataget ejeren.   Urent foder Den første umiddelbare tilkendegivelse fra det Britiske kongehus er, at resultatet må stamme fra foder der har været forurenet med morfin. Hvis dette er tilfældet vil der formentlig ikke falde nogen straf for træneren.   I sidste uge oplyste British Horseracing Authority (BHA), som er det styrende organ for den britiske væddeløbsindustri, at der var fundet spor af morfin efter løbet i prøver fra i alt 5 af de deltagende væddeløbsheste.   Morfin er på listen over, hvoraf BHA beskriver som 'naturligt forekomne stoffer'. Det er godkendt udenfor konkurrence, men er derimod forbudt på løbsdage.   Kongehusets rådgiver udtaler sig Dronningens avls- og væddeløbsrådgiver John Warren udtaler "Jeg kan bekræfte at en af den 5 heste der testede positivt var Estimate, den 5-årige hoppe, der trænes af Sir Michael Stoute og er ejet af dronning Elisabeth. Sir Michael arbejder tæt sammen med foderstof firmaet for at undersøge hvorledes produktet har kunnet blive forurenet af morfin, før det er endt i hans fuldblodsstald. Droningen er orienteret om situationen".   Sagen efterforskes De 5 heste der er testet positive er ejet og trænet af forskellige personer. BHA undersøger eventuelle sammenhænge mellem de forskellige heste.   Der er tidligere sket forurening af foder med forbudte stoffer, hvilket i 2002 førte til strengere retningslinjer for produktion af foderstoffer for netop at undgå forurening.      Dronning Elisabeth med hendes væddeløbshest  