Anders Dahls Afrikka er død
2017-06-14T09:57:34
Anders Dahls tidligere internationale Grand Prix Hest Afrika døde i går tirsdag den 13. juni 2017 efter et svært koliktilfælde. Afrikka har været hos familien Dahl og Bigwood næsten hele sit lange aktive li,v med mange højdepunkter og vil blive stærkt savne . Den dansk avlede vallak blev hele 27 år gammel   Aflivet grundet kolik Anders Dahl's tidligere internationale tophest, Grand Prix hesten Afrikka, døde i går tirsdag, da han blev ramt af en omgang svær kolik, som til trods for en beslutsom kamp på at redde hans stadig aktive liv, ikke skulle lykkes. Familien to sluttelig den tunge beslutning, at det var tid til at sige farvel til den elskede vallak, der allerede længe havde været pensioneret fra den aktive sport, men som stadig blev redet og ellers var sund og rask. Afrikka opnåede alligevel den høje alder af 27 år.    Et elsket familiemedlem Afrikka har været i familien Bigwood og Dahls eje igennem næsten hele sit liv, og har på mange måder bundet ægteparret Dahl og Bigwood sammen, og har altid været et helt centralt og elsket medlem af den hesteglade familie. Om tabet af Afrikka siger Fiona Bigwood:   "Vi er ulykkelige i dag efter tabet af Afrikka" udtaler Fiona Bigwood til pressen. "Han var en ud af en million. Vi købte ham for 3000 britiske pund ( under 30.000 danske kroner), en halv times kørsel ned ad vejen fra vores hjem. Afrikka var så speciel og blev stadig redet af min mor og så fortsat fantastisk ud. Han var en stor del af vores liv og selvom vi desparat prøvede at redde ham, var vi nød til at give slip på ham, for at han kunne flyve frit i himlen"   I familiens eje næsten hele sit liv Den dansk avlede Oldenburg vallak, uden kendt afstamning, var i sandhed den grimme ælling der blev til en svane i ægteparret Bigwood og Dahl's kyndige hænder.   Afrikka blev købt lokalt af Anders Dahls kone Fiona Bigwood som 3-års, og hun red ham op gennem klasserne til International Grand Prix, hvorefter gemalen Anders Dahl overtog ridningen af hesten, og fortsatte med at ride ham på internationalt plan indtil hestens pensionering i 2008.   Afrikkas sportslige højdepunkter I 1996 red Fiona Bigwood Afrikka i de indledende klasser, hvor ekvipagen blev britiske nationale mestre, og Fiona red selv Afrikka op gennem klasserne under kyndig vejledning af træner Dieter Laugks. I 2002 og 2003 konkurrerede Fiona Afrikka på internationalt plan i Grand Prix.   Anders Dahl overtog ridningen af Afrikka i 2016, og påbegyndte selv at ride ham i internationale klasser, hvilket de gjorde med stor succes. Højdepunkterne i Anders Dahls og Afrikkas karriere var givetvis da de sluttede i top 10 i 2008 i World Cup Finalen i Hertgenbosch i Holland samt deres 4. plads i 2008 ved DM i dressur.   Anders Dahl havde reelt håbet på en udtagelse til OL, som skulle have været ekvipagens absolutte højdepunkt og slutning på karrieren, men til stor skuffelse for Anders Dahl blev Afrikka alene udvalgt som anden reserve til holdet, og de fik derfor ikke turen sammen til OL.   Afrikka blev pensioneret fra international konkurrence i august 2008, efter deltagelse i sin sidste internationale CDI i Strassen i Luxemburg en måned tidligere, og har nydt tiden herefter som pensionist og ridehest for Fiona Bigwoods mor, på ægteparets forskellige dejlige ejendomme og hjem i Storbritannien.      Afrikka med Anders dahl som rytter i tiden for hans sportslige højdepunkt. Nu er han ikke mere, men vil blive savnet af den hesteglade familie ( Foto: Privatfoto Dahl & Bigwood)  