Willemoes er gået bort
2012-01-01T12:59:03
Den 18-årige danskavlede elitehingst DVE 608 Willemoes er gået bort i sit hjem Hill Cat Farm i Franklinton, USA. Hingsten var efter Cantus/Wahnfried og var opdrættet af Carl-Erik Jensen, Stutteri Sydagergaard.   Hingsten blev tildelt opdrættermedalje i bronce ved DV's hingstekåring i 1997 og konkurrerede siden på Grand Prix-niveau under Tina Lund. Han viste sin alsidighed ved ligeledes at have opnået status som B-hest i dressur. I 2006 blev hingsten solgt til Hill Cat Farm.   Willemoes er far til topheste inden for både dressur og springning. Han er blandt andet far til guldmedaljehoppen KONG's Whoopsie e. Willemoes/Candaletto (opdr. Hans Ley) og bronzemedaljehoppen Kærsholms Wenessa e. Willemoes/Casir Ask (opdr. Lars Peter Kragh). Flere af hans afkom har deltaget og haft succes ved unghestechampionatet, samt UVM i springning i Lanaken. I 2010 var han dertil far til årets springbetonede hoppeføl i Danmark; Wilcett e. Willemoes/Casir Ask (opdr. Lillian og Carl Erik Jensen). På dressursiden er han bl.a. far til Lars Petersens lilleturshest Willano og morfar til Grand Prix og guldmedaljehoppen Donna Silver e. Blue Hors Don Schufro (opdr. Lillian og Carl Erik Jensen).     Se video af Willemoes her       Kilde: Ridehesten.dk      