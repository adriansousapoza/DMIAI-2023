Høj kvalitet ved Westfalerkåringen i Münster
2012-11-28T17:51:45
   Der var høj kvalitet langt ned i rækkerne ved dette års NRW-kåring. Den tidligere hollandske fløjhingst Ampére (Rousseau/Flemmingh) havde 7 afkom udtaget, hvoraf hele 4 bevægelsesstærke sønner blev kåret, de 3 med præmie - deriblandt 2. reservesiegeren. Denne meget smukke sorte KWPN hingst er af højaktuel hollandsk topafstamning, idet der i andet og tredje led ligger henholdsvis Gribaldi og Jazz.   Der stod endnu en hollænder på 1. reservesiegerpladsen. En helt super mekanisk velfungerende og billedsmuk sort Vivaldi/Olivi-søn. Han vender rigtig alle steder med ubegrænset skulderfrihed og super aktive bagben. Hertil virker han til at have et virkelig godt interiør og fremstod ved alle fremstillinger helt i balance med sig selv.     Fløjpladsen gik til kat. nr. 36 efter Laureus/Lord Sinclair/Coriander, en sand bevægelseskunstner, der viste sig super både løs og i longen, smidig og hele tiden i op-ad-bakke tendens. Hertil blev han af kåringskommissionen rost for sit korrekte fundament. Han blev efterfølgende solgt på auktionen for 240.000 euro   I springafdelingen blev kat. nr. 63 den skimlede Coupe De Coeur/Coronet Obolensky-søn sat på fløjen. Han blev efterfølgende på auktionen solgt for 150.000 euro.     Auktionen er stadig i gang og kan følges på ClipMyHorse her Se liste over kårede hingste og auktionspriser her Alle hingstene kan gratis ses på ClipMyHorse arkivet her      Ampere e. Roesseau/Flemmingh far til 4 kårede hingste ved dettte års NRW kåring i Münster (Foto: JP-photo.dk)