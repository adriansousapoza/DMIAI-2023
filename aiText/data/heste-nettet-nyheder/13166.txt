Dansk medaljeregn ved NM i dressur
2017-07-02T13:07:54
De Nordiske Mesterskaber der afvikles i denne weekend i Hammarö i Sverige, er blevet til en sand medaljeregn for de danske dressurryttere, der bader sig i succes i det svenske. Der vindes både individuelle medaljer, ligesom de danske ekvipager tager sig særdeles godt af medaljerne for hold på samtlige niveauer   Dansk guld til Kat. I-ponyerne Fredag skulle kat. I-ekvipagernes holdmesterskab afgøres over to klasser, hvor resultaterne fra torsdagens PRT skulle lægges sammen med fredagens PRM. Danskerne var i front fra torsdag, og den føring satte de ikke over styr. Amira Aasted Jespersen på Top Tilas, Isabell Toft Waksvik på Sl Cuba, Cecilie Hedegaard på Strandgaards Challenger og Rebecca Holm Sylvest på Centrum viste endnu engang storform, og med samlet 434,021 point blev dansk guld sikret. Sverige fik sølv, mens Norge fik bronze. Kat. II-ponyerne sikrer sig dansk sølv Kat. II-ponyernes uofficielle nordiske holdmesterskab skulle udelukkende afgøres over fredagens klasse, og derfor var presset på Fie Dybro Jensen på Kavsgaard's Dundee, Maja Emilie Leth på Prince, Laura Elisabeth Kjær Rohmann på Traeumer og Frederikke Gram Jakobsen på RS Proud Mary stort. De unge piger og deres ponyer lod sig dog ikke afskrække, og med et fint resultat på 209,051 point kunne de modtage de flotte sølvmedaljer. Guldet gik til Sverige, mens Finland fik bronze.  Juniorerne tager dansk guld I torsdagens holdprogram red de danske dressurjuniorer sig sikkert i front i medaljekampen. Dette skulle så afgøres om fredagen ved sammenlægning af resultaterne fra holdprogrammet og fredagens individuelle program mb2. Kristian Würtz Green på Shuberts Don Diablo, Ann Sofie Nilausen på Elverhøjs Sakharov, Natalie Hering på Litvinenko Sjælstofte og Anna Maarbjerg Piechnik på Kirks Dibsi leverede overbevisende varen for anden dag i træk, med en meget flot sejr i klassen til Natalie Hering og hendes trakehner vallak 'Kaj' og dermed kunne de danske juniorer modtage guldet med et samlet holdresultat på 419,073 point. Værtslandet Sverige, måtte tage til takke med sølv og 412,219 point. Bronzen gik til Finland. De sammenlagt 18 bedste individuelle ryttere gik vider til lørdagens kür, hvilket omfattede samtlige fire danske ryttere. Og de skulle så efterfølgende kæmpe om de individuelle medaljer lørdag. Ungrytterne tilkæmper sig sølv til Danmark Ungrytternes holdmesterskab i dressur skulle ligesom hos juniorerne og seniorerne afgøres ved sammenlægning af torsdagens holdprogram, hvor danskerne blev nr. 3, og fredagens individuelle program. Heldigvis var også de danske youngriders opsat på at gøre juniorerne det efter, og de danske ekvipager gjorde deres ypperste for at avancere yderligere. Med fire særdeles flotte præstationer lykkedes det Laura Hviid og Denzel, Amalie Aasted Albæk på Ørevadbros Dior, Signe Andersen på Waldemar og Pernille Piilborg på Hølgaard's Armani at avancere, og de tilkæmpede sig en flot sølvmedalje. Værtslandet Sverige fik guld, mens bronze fik til Norge. Også her gjaldt det, at de sammenlagte 18 bedste ekvipager går videre til lørdagens kür, hvor der skulle rides om de individuelle medaljer. Anden plads i paradressur til Caroline og Davidoff Danmark er lidt usædvanligt relativt tyndt besat i paradressur ved de Nordiske Mesterskaber, da der kun er deltagelse fra en enkelt dansk rytter, som tilmed er relativ ny på den nordiske scene. Det drejer sig om Caroline Cecilie Nielsen (grad III) og Davidoff, og det er den forholdsvis nye ekvipages første internationale stævne. Efter en flot sejr i torsdagens klasse, blev det fredag til en 2. plads, og ekvipagen var hermed videre til kampen om den individuelle sejr i kür lørdagens finale, som gælder det individuelle NM-metal. Sølv til U25-holdet I U25-mesterskabet for hold blev det til sølv til det danske landshold, der bestod af Maja Petersen på Højgaards Dexter, Michala Mejlgaard Jensen på Trebiz, Emma-Amalie Wraa på Fuerst Fahrenheit L og Katrine Gammelgaard Loft på La Reina Romana. Værtslandet Sverige løb med guldet. Amira Aasted Jespersen Suveræn og Nordisk Mester for Kat. I Kat. I-ekvipagerne, startede ud lørdag morgen med deres individuelle kür finale. Den talentfulde unge dressurrytter Amira Aasted Jespersen og Top Tilas (e. Top Anthony/ Dark Rubin) er helt suveræn ved dette stævne, og endnu engang gik alle detaljerne op i en højere enhed. Hun sikrede sig sejren for tredje dag i træk, med den flotte score på 76,365%, og kan nu kalde sig nordisk mester. Danske Isabell Toft Waksvik og Sl Cuba (e. Constantin/ Bazar) lagde også godt ud og sikrede sig individuelt sølv med 75,070%. Cecilie Hedegaard på Strandgaards Challenger blev placeret med en 4. plads.   Maja Emilie Leth sejrer i kategori. II I kat. II-rytternes uofficielle mesterskab var danskerne fyldt med energi ovenpå fredagens fine sølvmedaljer i holdkonkurrencen. Maja Emilie Leth med den 12-årige hingst Prince, vandt tillige deres individuelle sejr med et rigtig stærkt program og kan ligeledes kalde sig ny Nordisk Mester for Kat. II med 70.366%. Værtslandet Sverige fik sølv, mens Laura Elisabeth Kjaer Rohmann og Indiana Joe sørgede for endnu en medalje med en flot præstation - nemlig bronze til Danmark. Ekvipagen opnåede en score på 69,634%.   Anna Sofie vinder dansk guld for juniorer De danske juniorer har stort set været urørlige ved dette Nordisk Mesterskab, skønt det har varieret lidt mellem hvilke ryttere der har ligget i front, har de danske ryttere generelt domineret klasserne. Det gjaldt også i dagens afgørende Kür, hvor de individuelle medaljer skulle findes, heraf forventeligt flere blandt de danske ekvipager. Sådan blev det også, og tilmed med stil. Det blev til en velfortjent fødselsdagsgave til Ann Sofie Nilausen, der på dagen fyldte 18 år, og med en flot ræstation på 73,130% kunne kalde sig Nordisk Mester. Endnu en dansk medalje, nemlig sølv, gik til Anna Maarbjerg Piechnik på Kirks Dibsi (e. Come Back II/Laurenz) med 72.750%   Lotte Skjærbæk Nordisk Mester med Skovens Rafael Seniorerne rider om to sæt individuelle medaljer ved NM - enten Grand Prix Special (GPS) og Grand Prix Kür. De danske seniorer red lørdag morgen Grand Prix Special, og her blev Nordisk Mester titlen såvel som sølvet ligesom hos juniorerne dansk. Titlen som nordisk mester gik til Lotte Skjærbæk og DV-hingsten Skovens Rafael (e. Blue Hors Romanov /Blue Hors Don Schufro), der opnåede 71.412 % i klassen. Charlotte Heering og Bufranco (e. Negro/ Zevenster) red sig op i klassen og sikrede sig sløvet med 68.902 %. Søndag rider Karin Nissen og Eno samt Malene Kolschmidt Ebbesen og Mira om de nordiske kür-medaljer.   Michala bedste dansker i U25 dressur U25-rytterne skulle lørdag ride kür om de individuelle medaljer. Det blev til fine danske ridt, men det rækte trods flotte indsatser ikke til medaljer. Dertil var svenskerne bare stærkest på hjemmebanen, og satte sig solidt på medaljerne, da de nationale helte overlegent indtog de fire øverste pladser. Bedste danske ekvipage blev Michala Mejlgaard Jensen på Trebiz, der med en kür til 69,345 %, sikrede sig femtepladsen til Danmark.   Bronze til Laura i ungrytterdressur Sidste dressurklasse lørdag var ungrytternes kür, og her leverede Laura Hviid og Denzel endnu en flot præstation, der rakte til en medalje af bronze med 72.990 %, mens guldet gik til Norge og sølvet til Finland. Derimod kunne værtslandet Sverige, slet ikke være med i denne klasse.   Søndagens klasser Søndag byder på udelukkende paradressurklassser med blot en enkelt dansk deltager Caroline cecilie Nielsen på Davidoff med, foruden den afgørende CDI3* GP FS - Grand Prix Freestyle for seniorer, hvor Danmark Har Karin Nissen på Eno (e. Eskadron / Pardon) med og Malene Kohlschmidt Ebbesen på Mira (e. Michellino / Blue Hors Cavan)   Se alle resultaterne fra stævnet her      De danske dressurryttere tager godt for dig af medaljerne - både for hold og individuelt, ved de Nordiske Mesterskaber, der afholdes i Sverige ( Arkivfoto: JP-Photo.dk)  