Vær med til at øge viden om danske hestes velfærd
2013-07-23T21:59:15
Sofia Wiberg, veterinærstuderende ved Københavns Universitet, er i gang med at skrive sit afsluttende specialeprojekt omhandlende velfærd hos heste i relation til adfærd, træningsmetoder og udstyr.   I denne forbindelse undersøges blandt andet prævalensen af adfærdsproblemer under ridning hos heste i Danmark. Projektets mål er at øge viden om hestes velfærd og derved fremme denne.   Projektet bliver til og gennemført i samarbejde med Björn Forkman, professor i etologi fra Københavns Universitet og Janne Winther Christensen, forsker fra Århus Universitet. Slutresultatet bliver offentliggjort i form af en rapport og et forsvar, som enhver har adgang til at overvære.    I forbindelse med projektet er der blandt andet lavet en spørgeskemaundersøgelse som henvender sig til hesteejere over hele landet, og Sofia håber, at så mange af Heste-Nettets brugere som muligt vil besvare det. Det tager kun et par minutter.   Deltag i spørgeskemaundersøgelsen her   Forsidefoto: JP-Photo.dk