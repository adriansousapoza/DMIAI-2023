Don Primero er ikke mere
2012-05-10T09:18:41
  Den 27-årige avlsmatador Don Primero fik tirsdag tarmsslyng og hans liv stod ikke til at redde trods forsøg herpå     Don Primero blev født i 1985 hos Otto Schulte-Frohlinde på Gestut Gronwohldhof. Han var efter Donnerhall og trukket på hoppen Fantasia e. Pik Bube I/Unkenruf. Fantasia er helsøster til hoppen Fiesta, der bl.a. er mor til Blue Hors Don Schufro. Don Primero og Don Schufro er således blodidentiske.   Den 161 cm store Don Primero blev i 1987 præmiehingst i det tyske oldenburgerforbund og kåret som den første hingst efter stempelhingsten Donnerhall. Han gennemførte sin materialprøve i Adelheidsdorf hvor han blev placeret som nummer 3 i dressurdelen med 130,20 point. I 1990 vandt han Bundeschampionatet under Heiko Munzmaier og blev efterfølgende uddannet til Grand Prix under Karin Rehbein og Falk Rosenbauer. I 1999 blev Don Primero solgt til sverige hvor han så sent som d. 29 april i år blev fremvist i godt humør til åbent hus på Markebäcks Gård.   I 2006 blev Don Primero udnævnt som elitehingst. Han er far til mere end 20 kårede hingste og et stort antal succesfulde konkurrenceheste bl.a. UVM vinder Keystone Dimaggio og Bundeschampion Don Larino. I 2009 vandt Paridon Magi efter Don Primero det svenske unghestechampionat. Herhjemme kender vi ham som far til Møllegårdens Pas Partout, der var prisrekordføl på eliteauktionen og i år opnåede en delt førsteplads til unghestechampionatet i Herning under Andreas Helgstrand.   Se klip fra hingstefremvisning på Markebäcks Gård i år her   Se Don Primero under rytter 23 år gammel her    Møllegårdens Pas Partout efter Don Primero/Bøgelys Camaro under Andreas Helgstrand i Herning 2012 Foto: JP-photo.dk                