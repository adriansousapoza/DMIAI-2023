Benbeskyttelse giver anledning til overophedning og dermed måske skader på senerne
2016-11-26T00:54:05
Hestens bevægeapparatet er fantastisk. Et eksempel er den overfladiske bøjesene, der ved lagring af energi bidrager til at gøre bevægelsen mere effektiv. Ved dette arbejde dannes varme, som hvis temperaturen bliver for høj, kan øge risikoen for at skade senen. Der har længe været forsket på området og forskningen udvikles stadigt. Undersøgelser har vist op til 45 grader i den overfladiske bøjesene på heste der galoperede uden benbeskyttelse og uden rytter. Temperatuen i huden var fem grader lavere (40 grader). Senerne består af celler der er mere varmebestandige end de fleste andre af kroppens celler. 45 grader er dog grænsen for hvad de kan holde til førend de begynder at blive nedbrudt. Ved gentagen ophedning til 45 grader vil der også ved denne temperatur ses nedbrydning af vævet. Stiger temperaturen yderligere til mellem 46 og 48 grader reduceres antallet af sunde celler hurtigt under laboratorieforhold.   Selv åbne gamacher giver problemer Iet studie der blev publiceret sidste år undersøgte amerikanske forskere hudtemperaturen på pibeknoglen efter hårdt arbejde med og uden springgamacher. Springgamacherne var åbne foran og indersiden var lavet af neopren. Forskerne satte en måler på benet og kunne dermed overvåge temperaturen under arbejde. Uden gamacher var gennemsnitstemperaturen 33 grader mens gamachen gjorde at temperaturen steg til omkring 40 grader. Forskerne konkluderede at benbeskyttelse gav anledning til signifikant højere temperaturer på huden, samt at det potentielt kan øge temperaturen i senerne til skadelige niveauer også.   Bandager holder på varmen I et andet studie blev hestene bandageret med træningsbandager i fleece og siden arbejdet. Blandt andet blev de galopperet i ti minutter. Dette fik hudtemperaturen til at øges til omkring 42 grader. Forskere i Tyskland og Storbritannien har konkluderet at gamacher der er perforerede virker efter hensigten, og lader mere varme slippe ud. Omend det bare gjorde nogle få graders forskel på hudtemperaturen. I et studie sammenholdt forskere hudtemperaturen på hestenes piber før og efter 20 minutters longering. Når hestene ikke havde nogen form for benbeskyttelse på, var der ikke nogen forskel at spore før og efter arbejde (ca 14 grader både før og efter). Når hestene havde enten gamacher eller bandager på blev temperaturen forøget signifikant efter longering. Således var temperaturen efter med gamacher på 21 grader og med bandager 25 grader. Forskere kan endnu ikke sige noget endeligt om hvordan bøjesenen påvirkes af at hesten har benbeskyttelse på ved hårdt arbejde. Men det er muligt at konstatere at man skal overveje nøje hvilken slag beskyttelse man anvender - og hvordan man anvender dem - for ikke at risikere at overophede de vigtige dele af benet og dermed mindste holdbarheden.   kilde: Hippson.se  