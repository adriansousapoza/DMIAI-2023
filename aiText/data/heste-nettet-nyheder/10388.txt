Mads Langer er årets hovednavn i DV's Hingstekårings Gallashow
2013-12-12T09:30:41
Dansk Varmblods Hingstekåring i Herning er lige om hjørnet. Det løber af stablen i Messecenter Herning fra 5. til 9. marts 2014, og der er rift om billetterne, specielt til Gallashowet.   Hovednavnet i årets Gallashow er musikeren Mads Langer, der i 2009 fik sit nationale og internationale gennembrud med sin coverversion af Olives 'You're Not Alone', sidenhen har han leveret utallige hits, som blandt andet 'Elephants' og 'Riding Elevators'.   Franske Lorenzo - the flying horseman gæster også årets Gallashow, ligesom Melie Phillippot og hendes miniatureheste, og den dansk/færøske sangerinde Tanja Fossdal, som bl.a. er kendt fra tv-programmet Voice.   Du kan købe billetter her   