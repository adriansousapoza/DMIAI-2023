Dorothee Schneider vinder World Cup Freestyle
2016-12-11T23:13:30
Dorothee Schnider og Showtime FRH satte konkurrenterne til vægs og vandt søndag World Cup Grand Prix Freestyle i Salzburg, Østrig, i deres første konkurrence siden OL i Rio   Dorothee Schneider, der er to gange olympisk medaljetager, og den 10.årige havoverraner vallak Showtime FRH, præsterede et fornemt ridt som dommerne belønnede med hele 85,292 procent, søndag ved World Cup kvalifikationen i Saltzburg i Østrig. Det er parrets næsthøjeste score, kun overgået af World Equestrian Festival i Aachen i tyskland for fem måneder siden, hvor ekvipagen scorede 86,925 procent.   Parret høstede hermed 20 vigtige maximum point i deres først World Cup kvalifikation.   Ridtet var det femte i træk, hvor parret har præsteret en score på mere end 80%, og Dorothee mener oven i købet at hesten har endnu mere i sig " Han er ung og har behov for lidt mere styrke, men han har så meget sytme og energi og jeg ved vi kan blive endnu bedre" udtalte den tyske rytter til pressen efter klassen.   Den i Danmark så populære spanske rytter ,Severo Jurado Lopez indtog andenpladsen på 10-årige Lorenzo med 80,273 procent og tyske Jessica Von Bredow-Werndl på Unee BB blev tredje placerede med 79,275 procent.   Kilde: dressage-news.com      Dorothee Schneider på Showtime FRH i Salzburg World Cup kvalifikationen (forside foto:Lily Forado )