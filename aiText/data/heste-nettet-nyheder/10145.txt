Opråb fra nyt Hesteliv: Akut hjælp søges til 2 DV-vallakker
2013-08-16T16:52:09
Vi søger akut hjælp til 2 røde DV-vallakker på ca. 7 år. De er efterladt på et opstaldningssted i Nordsjælland, fordi ejeren ikke ønsker at afhente dem eller betale for dem. Opstaldningsstedet kan nu bortskaffe hestene efter flere rykkere til tidligere ejer.  Det skulle ifølge opstaldningsstedet være 2 søde og omgængelige vallakker, der blot er totalt svigtede og overladt til sig selv. Ifølge den oprindelige anmelder har tidligere ejer stort set intet haft med dem at gøre gennem 3 år. Hestene skulle være omkring 7 år.  Den ene af hestene skulle i den grad mangle smed og den anden hest har en knude på det ene bagben. Mere ved vi ikke i skrivende stund hvad det er, men skulle ikke være halt af det. Der må påregnes at skulle betale dyrlæge på den. Vi mangler at få bedre billeder af dem fra opstaldningsstedet.  Disse heste fortjener et bedre liv, og håber der er nogen, der har lyst til at hjælpe dem. Som altid overtager vi ejerskabet af hestene, og du skal ikke betale for dem, men du skal ville dem og være indstillet på at betale de løbende omkostninger som smed, dyrlæge, pas og chip, for vi har desværre ikke mulighed for at tage hestene p.g.a. pladsmangel. Vi er helt fyldt op. Så derfor hvis du fortryder det, er du nødt til at beholde dem, indtil vi finder en anden løsning.   Vi håber, du har lyst til at beholde hestene som en permanent plejefamilie. Der er også mulighed for at tage dem akut/midlertidigt, mens vi søger en plejefamilie til dem. De skal hurtigt væk, da opstaldningsstedet absolut intet vil have med dem at gøre.   Ring og hør nærmere på 2635 5865, eller kontakt undertegnede på info@nyt-hesteliv.dk. Du må gerne videresende dette til andre hesteinteresserede.  Venlig hilsen Janne Junker Formand Foreningen nyt Hesteliv Spedsbjergvej 81 DK 5491 Blommenslyst Tlf.: + 45 26355865 E-mail: info@nyt-hesteliv.dk http://www.nyt-hesteliv.dk Medlem af DOSO Støt nyt Hesteliv og hjælp en hest i nød