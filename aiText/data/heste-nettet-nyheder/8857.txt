Travhest hang fast i startvognen
2012-04-24T13:51:14
Det kunne være gået helt galt på Enghien-banen ved Paris, da der i lørdags skete et uheld af den mere usædvanlige slags!   Hesten Upman med Bernard Mascle i sulkyen var hurtigt oppe ved startbilens vinge, men på vej frem mod startstedet slog hesten med hovedet, og uheldigvis kom hovedlaget til at hænge fast i startbilens vinge. Hovedlaget blev trukket delvist af, men Upman sad stadig uhjælpeligt fast i vingen, og blev trukket af sted, mens den kæmpede desperat for at komme fri.   Heldigvis tacklede både startvognspersonalet og Bernard Mascle situationen meget professionelt, og fik bragt startvogn og hest til stop. En kuskekollega, Eric Raffin, fik dygtigt gjort hesten fri fra vingen, mens han stadig sad i sulkyen bag sin egen hest, og personale og Mascle var lynhurtigt fremme ved Upmans hoved, hvor de fik sat hovedlaget tilbage på plads.   Hesten virkede forbløffende upåvirket af uheldet, og startede efterfølgende i løbet, hvor den dog blev diskvalificeret for galop.   Se det utrolige uheld med den lykkelige udgang her på Youtube.  