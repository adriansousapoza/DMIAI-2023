AC og Hard Times vandt Pony Cup
2011-05-21T17:01:05
Som den eneste af omspringningens 6 ryttere kunne Anne-Charlotte Bøgh-Sørensen ride en fejlfri runde i omspringningen af Haregabsgaard Pony Cup for kategori I-ponyer. Som sidste rytter i omspringningen kunne Anne-Charlotte ride en rolig runde uden det store pres da hun med en fejlfri runde eller op til 3 tidsfejl, stadig ville have sejren i hus. Hard Times leverede varen og de to kunne dermed indkassere klassens førstepræmie på 3.000 kroner.  Anne-Charlotte Bøgh-Sørensen og Hard Times. Foto: JP-Photo.dk Anne Katrine Vagnby og Knockroe Gipsy satsede i omspringningen og det resulterede i et nedslag, men stadig den hurtigste tid og dermed klassens andenplads foran Marc Christensen og My Little Holly der ligeledes red med et enkelt nedslag i omspringningen.  Anne Katrine Vagnby og Knockroe Gipsy. Foto: JP-Photo.dk