Frederiksborgerne dansede regndans ved årets championater
2014-09-19T09:15:01
Brande Sportsrideklub lagde baner til året Frederiksborg championater i spring og dressur, der blev afviklet den sidste weekend i august. Vejrguderne var ikkemarrangementet venligt, stemt og især lørdag lod de regnen falde i gavmilde mængder over Brande Sportsrideklub. Det våde vejr forhindrede dog ikke den gode stemning i at være til stede under hele arrangementet og præstationerne var i top.   Dressurchampionaterne blev afviklet over to dage med forskellige dommere, og det betød at der var spænding om resultaterne i de fleste klasser helt til sidste rytter. Vindere blev: Skærlund Design LA456: Frederikke Aachmann/Macessio (v. Mistral-Kejser af Iglsø) med sammenlagt 141%, avlet af Vibeke Skov Nielsen, Sunds Pilar Rideudstyr LA123: Malene Friis Nielsen/Burgdorff Gucci (v. Nigeria (ex. HOros)-Sam Bettysminde) med sammenlagt 136%, avlet af Karin og Bjarne Burgdorff, Ansager Dyrlæge Tove Due LB3: Anja Hjort Sørensen/Mascot af Hedevang (v. Ivanhoe - Sam Bettysminde) med sammenlagt 133%, avlet af Jørgen Christensen Kokspang Sadelmageri LC3: Tine Kjær/Kjærsgårds Picasso (v. Valentin Vejvad - Nigeria (ex. Horos) med sammenlagt 141%, avlet af Tine og Hans Kjær, Esbjerg   Springchampionatet afvikledes som en championatsspringning over to runder, hvor rytteren mellem de to gennemridninger fik et godt råd med på vejen af dommer Liselotte Ternvig til hvordan man rideteknisk kunne forbedre hestens præstation på hver af de 4 karakterer: Teknik, Kapacitet, Galop og Ridelighed. Springningen blev afviklet efter et voldsomt regnvejr på en bane, der klarede de store vandmængder forbavsende godt, og som fik speaker Jørgen Konge til at betegne disciplinen som Udspring i stedet for Spring.   Vinder Blue Berry Hill Springchampionat blev Gitte Tina Holgersson på Stald Caka's Santos (v. Salisbury Vejleby - Savoy), avlet af Karin Littau i Ringsted, med 8,735 i gennemsnit. Der var en kontant præmie fra Frederiksborg Hesteavlsforeningen Jylland til avlerne af de vindende heste i alle championaterne og championatsudvalget glæder sig over, at mange sponsorer har valgt at støtte stævnet med flotte præmier til de vindende ekvipager.   Tilslutningen til årets championater var god og Anja Hjorth fra championatsudvalget glæder sig over mange nye deltagere. "Det var utrolig positivt at se så mange nye ekvipager både på dressur- og springbanen" udtaler hun. "Det er også med til at øge spændingen om udfaldet, når nye ukendte ekvipager blander sig med gamle kendinge. Det er fantastisk at se, hvor god en hest er i sporten og jeg tror på, at vi får mange flere Frederiksborgheste at se på stævnepladserne rundt omkring i landet".    Chanel Vejvad (v. Ivanhoe) og rytter Katrine Hals Christensen. Fotograf: Ringgård Foto og Airbrush