Donnelly i træning hos Emma Kanerva
2011-12-10T18:00:02
Den finske landsholdsrytter, Emma Kanerva, har fået et stærkt kort i hånden mod OL næste år, idet hun har fået til opgave at ride Donnelly fremover.  Donnelly e. Donnerrruf/Athletico var Hubertus Schmidts store fremtids håb, indtil Hubertus i maj måned måtte sælge den røde westfahler vallak til USA, da han ønskede at tilbringe mere tid hos hans kræft ramte hustru Doris Schmidt.  Da Donnellys nye ejer, Dr. Jorge de la Rocha, i en alvorlig rideulykke brækkede en nakke hvirvel, blev Donnelly sendt tilbage til Tyskland i træning, først til Norbert van Laak og for seks uger siden, videre til Hubertus Schmidt, hvor hans dygtige finske rytter, Emma Kanerva har overtaget tøjlerne.  Trods parrets korte samarbejde, har Emma Kanerva allerede med succes debuteret med Donnelly, hvilket resulterede i to andenpladser i Grand Prix og Grand Prix Special ved CDN Bielefeld.  Det går rigtig godt med Donnelly og Emma og det er en stor fornøjelse for mig at se deres samarbejde. Det er muligt, at Emma skal ride Donnelly på længere sigt, så hun udover Sini Spirit har endnu en Grand Prix-hest med henblik på OL 2012 i London, fortæller Hubertus Schmidt.  Emma Kanerva er ifølge Kyra Kyrklund, den nye Kyra i finsk dressur. Kanerva red VW i Kentucky sidste år, hvor hun sluttede på en 24. plads i Grand Prix Special.