Topryttere til World Cup i Odense
2016-10-16T10:28:40
Når world Cup Grand Prix'en skydes i gang lørdag den 22. oktober, bliver der underholdning, hvor der i kampen om placeringerne i Reem Acra FEI world cup'en er flere OL deltagere på startlisten og nogle af de bedste danske ryttere, hvoraf flere tillige har heste med i unghestechampionaterne   Ridning af høj kvalitet Når Odense Horse Show sponsored by ECCO inbyder til World Cup Grand Prix lørdag den 22. oktober bliver det med flere OL-deltagere fra Rio på startlisten. Det bliver derfor kræs for de mange dressurentusiasterne, der kan sse fremt til rigtig god ridning.   Kasprzak i storform Den danske OL-deltager Anna Kasprzak er klar til at kæmpe om en topplacering på Donnperignon. Den dobbelte OL-finalist Pepe er igen på vej i topform efter turen til Rio og Anna fortæller, til JBK, at han er rigtig fræk og frisk hjemme i træningen lige nu.   Anna og Donnperignon er det eneste danske par, som har sikret en World Cup sejr i Odense de seneste 10 år, deres sejr kom i hus i 2013, og det er noget, som står meget klart i Annas erindring. - 'Jeg syntes stævnet i Odense er et fedt stævne, særligt på grund af publikum. De gør det super sjovt at ride ind i hallen, for der er bare opbakning til rytterne, fortæller Anna i forbindelse med forberedelserne til JBK.   Kasprzak får et travlt stævne, da hun også har flere heste med bl.a. syn nyindkøbte UVM verdensmester Victorias Secret i DRF unghestechampionatsfinalen.   Lopez og Lorenzo Severo Jurado Lopez, som sluttede OL i Rio på en femteplads i küren med Lorenzo er også til start i Odense, og sammen med Anna Kasprzak vurderes de til at være blandt favoritterne i World Cup kvalifikationen.   Flere OL ryttere med i front Der er dog flere andre OL-deltagere på startlisten. Kristy Oatley fra Australien rider sin OL-partner Du Soleil i Odense, og det samme gør Judy Renolds fra Irland på Vancouver K og Mads Hendeliowitz fra Sverige på Jimmie Choo.   Det danske world Cup hold Det udvalgte danske world cup hold består af: OL-ekvipage Anna Kasprzak og Donnperignon, OL-reserve Daniel Bachmann Andersen og Blue Hors Hotline, Helene Melsen og Aston Martin. Desværre har Blue Hors Hotline, netop fået en akut skade, så han udgår fra konkurrencen.   Nanna Skodborg Merrald får også særdeles travlt ved stævnet, da hun også har to 6-års heste med i unghestechampionaterne.      Nanna Skodsborg, som får travlt ved Odense Horse Show, med både world cup og unghestechamionater (forsidefoto: JBK)  