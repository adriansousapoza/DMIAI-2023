Sandgaard tager føringen
2011-05-06T18:51:51
Som den eneste rytter i dagens første kvalifikation til seniorrytternes DM finale, kunne Thomas Sandgaard og hingsten Amarone ride to fejlfrie runder og dermed lægge sig i spidsen af den foreløbige DM-stilling. Med en enkelt tidsfejl i hver af dagens to runder indtager Rikke Haastrup og Luganer (Hann. e. Landclassic/Ramiro's Son II) den foreløbige 2. plads foran Camilla Enemark og Regino Adelheid (Zang. e. Animo/Rebel Z) som efter et enkelt nedslag i først runde, må tage til takke med den foreløbige 3. plads. Søren Nørgaard Pedersen og Tailormade Esperanza de Rebel (Holst. e. Rebel Z I/Corofino I) indtager stillingens foreløbige 4. plads foran Torben Frandsen og Antares på 5. pladsen.  Marie Moesgaard på Sarah de Saint Pierre (BWP e. Skippy II/Romeo), Søren Møller Nielsen på Feline Ask (DV e. Carthago/Freibeuter avlet af Stutteri Ask) og Søren Knudsen på Harry-K (DV e. Equest Carnute/Robin Z II/Lagano avlet af Søren Knudsen) deler 6. pladsen med hver 8 fejl. Se alle dagens resultater i dette link