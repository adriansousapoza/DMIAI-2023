Terrændag i Pau flyttede rundt på toppen
2016-10-16T08:03:18
Lørdag gik rytterne i terrænet ved Le Etoiles de Pau CCI4*. Michael Jung første inden på 4* debutanten FischerTakinou. Sådan var det ikke da dagen var slut. Den urutinerede hest måtte inkassere 8,8 fejl på tid og ligger dermed nu nummer fem. Michael Jung havde dog også FischerRocana til start, det var hesten han havde tænkt til OL, som desværre fik en forkølelse lige før afgang. På FischerRocana var det noget lettere at ride stærkt og kun et enkelt sekund over tiden gav ham 0,4 straf og dermed indtager han førstepladsen med samlet 44,2 straf.   På andenpladsen finder vi Maxime Livio på Qalao des Mers. Maxime var et sekund hurtigere end Michael og fik dermed ikke fejl på tid. Kun en anden rytter nåede ind uden tidsfejl, Christopher Burton på TS Jamaimo. Maxime har inden søndagens springning 45,3 straf.   På tredjepladsen finder vi Nicola Wilson på One Two Many. Med 2,8 straf på tid bliver det samlet til 46,4 straf. De ligger så tæt i toppen at en enkelt bom for Michael Jung kan betyde forskellen på at vinde og blive nummer fem.   Inden springningen skal alle hestene præsenteres for dyrlæge og ground jury.