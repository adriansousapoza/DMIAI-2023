Oversigt over World Equestrian Games i Normandiet
2014-08-25T01:56:14
I går startede VM i Frankrig med en fantastisk og fortryllende åbningsceramoni, og i morgen går starten så til de første konkurrencer. De atleter vi kommer til at se fra Danmark i aktion igennem de næste to uger samt forneden et program over de næste to ugers konkurrencer:  Reining:  Annette Andersen. Rebecca jensen Ditte Poulsen Susanne Skovrider var også oprindeligt på holdet, men hendes hest gik desværre ikke igennem dagens vet-check. Springning: Thomas Dresler Torben Frandsen Søren Pedersen Thomas Sandgaard Andreas Schou Military: Peter Flarup Dressur: Mikala Münter Gundersen Anna Kasprzak Lars Petersen Nathalie zu Sayn-Wittgenstein Distance: Johanne Hvid Charlotte Kromann Rasmussen Voltigering: Rikke Laumann Para-dressur: Line Thorning Jørgensen Stinna Tange Kaastrup Caroline Cecilie Nielsen Annika Lykke Risum Susanne Jensby Sunesen Der lægges hårdt ud med Grand Prix dressur samt reining fra kl. 8.00 i morgen tidlig. Para-dressuren starter også i morgen, det gør den fra kl. 9.00. På tirsdag d. 26. august fortsættes der med anden del af Grand Prix'en i dressur samt der fortsættes med klasserne i reining og para-dressur. 27. august fortsættes der med para-dressuren og den individuelle konkurrence i Grand Prix Special afholdes. 28. august er der distanceridning samt fortsættelse af para-dressuren indenfor de forskellige grader samt der er anden individuelle kvalifikation i reining. Denne dag starter dressurdelen i military. 29. august fortsættes para-dressuren, samt der er Grand Prix kür, hvor de sidste individuelle medaljer i dressuren skal udeles, samt den anden halvdel af militaryrytterne skal igennem deres dressurprogram. 30. august skal der gang i feltet når terrænspringningen starter, samt når den individuelle finale i reining finder sted. 31. august er der uddeling af hold- og individuelle medaljer i military, da den sidste og afgørende springdel rides. 1. september er der ikke programsat nogen konkurrencer, men 2. september starter springningen, samt voltigeringen starter. 3. september fortsætter både springningen og voltigeringen. 4. september starter dressurdelen i kørsel, voltigeringen fortsættes samt det bliver tid til at uddele medaljer i springningen, når der er finaletid for holdkonkurrencen. 5. september fortsættes dressurdelen i kørsel, og i voltigering er det tid til uddeling af medaljer. 6. september er der marathon for kørslen, og i springningen er der gang i tredje individuelle kvalifikation. 7. september er der uddeling af de sidste medaljer af dette års WEG i Normandiet - det er medajlerne i kørsel samt i springning der skal uddeles, hvor medaljerne til springningen er de absolut sidste der bliver uddelet. For nærmere detaljer, start- og resultatlister se mere HER. Alle konkurrencerne kan følges live på feitv.org, men der kræves abonnement for at se dem. Visse konkurrencer vises live direkte fra WEGs officielle hjemmeside, som kan ses HER. På FEI's youtube-kanal er det muligt at følge med både bag om scenen til WEG samt interviews med de forskellige ryttere, landstrænere mv. Kilder: http://www.normandy2014.com