Sejr til Moesgaard i Sverige
2011-03-12T07:00:01
Danske Marie Moesgaard hører til de ganske få danske hestefolk, som ikke lægger vejen forbi hingstekåringen i Herning denne weekend. Hun har nemlig valgt at deltage i det svenske landsstævne i Helsingborgs Fältrittklubb. På Corland Dane Dalgaard (DV e. Corlando/Racing Ace XX/Goldstern opdrættet af Knud Erik Hahn) kunne den talentfulde rytterske sejre i fredagens 1.45m springklasse. Med næsten to sekunder ned til andenplacerede Niklas Jonsson på Amorina (SWB e. Cortez/Galant), var sejren ganske overlegen. Thomas Velin startede sin nyeste erhvervelse, den belgiske hingst Chopin van het Moleneind (BWP e. Quick Star/Darco/Codexco) i samme klasse og sluttede med en enkelt tidsfejl i hovedrunden.