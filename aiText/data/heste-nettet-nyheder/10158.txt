Ærgelig fejl til Lone Bang
2013-08-21T15:54:23
Så er EM-holdkonkurrencen skudt i gang med Blue Hors FEI European Dressage Championship Grand Prix, her i MCH Arena, Herning.  Vi har netop haft de første otte ryttere på banen, hvoraf årets DM-bronzevinder, Lone Bang Larsen og Fitou L e. Florestan I/May Sherif var blandt. Lone red et fint program, dog kostede et alvorligt kiks i etter changementsserien værdifulde point og parret sluttede med en score på 68,805 %, et resultat der ikke just matcher ekvipagens tidligere succesfulde starter. Fitou L er en DV-vallak på 14 år, opdrættet af Karsten Bundgaard.  Lone var ikke eneste danske islæt i denne første del, idet også den brittiske rytter, Gareth Hughes red en dansk hest, iform af den 15-årige RDH-hoppe Stenkjers Nadonna. Stenkjers Nadonna e. Donnerschlag/Frühling var dog en smule tændt i dagens Grand Prix, hvilket resulterede i flere fejl. Nadonna er avlet af Ernfred Sero.  Her optil den første pause ligger Lone Bang på en andenplads, placeringen bliver dog svær at opretholde efterhånden som flere af de stærke ryttere kommer på banen.  Lone Bang og Fitou L (Arkivfoto: JP-Photo)  