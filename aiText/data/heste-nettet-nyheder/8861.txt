Blue Hors forklarer om Sezuan: Fejl i indberetning
2012-04-26T14:17:29
Blue Hors kommer nu med deres forklaring på hvorfor den nyligt kårede hingst, Sezuan, er blevet registreret som afkom af Blue Hors Romanov, i stedet for Blue Hors Zack, som Sezuan ved DNA-test har vist sig at være afkom af.   Hoppen der er mor til Sezuan, Bøgegårdens Don Romina, var på insemineringstidspunktet ejet af Andreas Helgstrand. Andreas forsøger at få hoppen ifolet med Blue Hors Romanov, hvilket dog ikke lykkes. I stedet vælger han at forsøge sig med Blue Hors Zack. Efter to insemineringer med Blue Hors Zack, bliver Bøgegårdens Don Romina konstateret drægtig.   Blue Hors forklarer om fejlen: "Fejlen opstår så ved, at vi i forglemmelse ikke laver en ny 1. bedækning ved Blue Hors Zack, i indberetningen af insemineringen til Landsudvalget for Heste, men istedet bare indberetter insemineringsdatoerne. (Der var jo i forvejen indberettet insemineringen med Romanov fra første brunstperiode)"   Læs hele forklaringen på Blue Hors' hjemmeside    Sezuan og Andreas Helgstrand ved Dansk Varmblods hingstekåring 2012 Foto: JP-photo