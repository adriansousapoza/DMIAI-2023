7 års kval for de internationale heste i Falsterbo
2014-07-12T22:58:42
7 års kvalifikation for de internationale heste Som der er skrevet om i nogle tidligere nyheder i sidste weekend, har Danmark fået en dansk ekvipage med til 7 års finalen i Horseware finalen i morgen. Her i forbindelse med det internationale stævne, har der dog også været mulighed for de internationale ryttere at kvalificere sig til finalen, og derfor er der blevet afholdt en kvalifikation hhv. torsdag og i dag. I torsdags gik den i en metode B0, og i dag gik den i en metode A. Vinderen i dag blev hollandske Bart Bles på den dejlige og velspringende Casanova, som red fejlfrit i tiden 67,85. Nr. 2 blev svenske Peder Fredricson på H&M All In efter Kashmir van Schuttershof med nul fejl i tiden 69,69. Nr. 3 blev Katrin Eckermann med Cruz 2 efter Carthago. Sidst placerede blev Harrie Smolders med Delilah Z efter Darco. På trods af at det var den første klasse på dagen og den startede kl 10, var tribunerne fyldt ca. 80 % op. Det er ikke ofte at man overhovedet ser tribunerne fyldt så godt op derhjemme, så det er noget vi kunne lære noget af herhjemme, så vi kan få støttet op om de gode og store arrangemanter, som der kommer i løbet af året herhjemme. Både på spring- og dressurbanerne. I morgen er det så at finalen den går. Finalen er sat til at starte kl 9, og der er 24 ekvipager til start, heriblandt danske Malene Lykke Nielsen. Skulle man vælge at tage turen til Falsterbo for at se dagens klasser, skal man huske at køre i god tid, da man godt kan beregne en del tid på at sidde i kø på vej over broen, som går over kanalen nogle få kilometer før stævnepladsen. Har man ikke lyst til at tage til Sverige for at se springning på højeste niveau, er der også mulighed for at tage til Lundegården i Hørsholm, hvor der er militarystævne med DM indv. Her er der gratis entre. Kilder: falsterbohorseshow.se  Bart Bles og Casanova. JP-photo.dk