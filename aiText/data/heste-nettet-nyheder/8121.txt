Danskavlet Quidam-søn udtaget i Hannover
2011-10-04T19:25:12
Det tyske Hannoveranerforbund afholder den 27.-29. oktober deres årlige hingstekåring. Kåringen i Hannover er hvert år et tilløbsstykke for utallige europæiske avlsinteresserede. Flere danske hingstestationer og hestekøbere rejser ofte til for, at erhverve nye avlshingste og rideheste til Danmark. I år er der således lejlighed for at erhverve sig en danskopdrættet hannoveranerhingst. Den danske dyrlæge og hesteavler Jens Kvist fra Gram, har avlet katalognummer 83, en søn af danskejede Quidam de Revel. Katalognummer 83 er født af statspræmiehoppen Capriole e. Calypso II/Graphit der selv er helsøster til den kårede hingst Carbid som bl.a. er far til flere kårede hingste samt internationale spring- og dressurheste. Capriole selv er mor til to kårede hingste efter hhv. Londonderry og Singular Joter samt den internationale springhest Sirius. Mormoderen Grundlage er helsøster til hingstene Grundstein I og II. Hoppestammen er særdeles stærk og byder på utallige kårede hingste og internationale sportsheste. Hingsten er i dag ejet af den internationale springrytter Jan Sprehe fra den kendte tyske hingstestation Gestüt Sprehe, som erhvervede hingsten på den hannoveranske elitefølauktion i 2009, hvor han var det dyreste føl og solgtes for 20.000 Euro. Se video af den danskavlede hingst i dette link og yderligere informationer i dette link Hele kollektionen til hingstekåringen i Hannover kan ses i dette link