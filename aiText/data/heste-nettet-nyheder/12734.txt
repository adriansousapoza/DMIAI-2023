Elitesamling for distanceryttere
2017-01-21T10:18:50
Eliteudvalget i Distance i Dansk Ride Forbund inviterer til Elitesamling (uden hest) på Dalum Landbrugsskole tirsdag den 7. marts. Er du distancerytter og kvalificeret til at ride internationale distancestævner, er denne samling måske noget for dig og dit hjælperteam.   Dialog mellem ryttere og udvalg Med udgangspunkt i sportsplanen for 2017 vil Eliteudvalget gerne i dialog med eliterytterne omkring deres træningsplaner og stævneplaner i 2017, samt benytte lejligheden til at kunne vejlede og rådgive hver enkelt rytter ud fra deres ambitioner. Har du ikke allerede nu lagt en plan for året 2017, hjælper udvalget også gerne med dette.   Eliteudvalgets mål er at skabe et homogent og velfungerende landshold, hvor den enkelte ekvipage yder sit bedste sammen med sine holdkammerater, og har holdpræstation som hovedmål.   Praktisk info Tid: Tirsdag den 7. marts 2017 Kl.18:30 - 21:30 Sted: Dalum Landbrugsskole Landbrugsvej 65 5260 Odense S Pris: 150 kr. per person inkl. forplejning. Tilmelding på DRFGo!