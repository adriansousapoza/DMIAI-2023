OL dressurrytter er gravid
2016-11-22T19:54:08
Den brittiske dressurrytter og OL medaljetager Laura Tomlinson, er gravid i 5. måned og venter sit andet barn. Dette stopper hende dog ikke fra at ride eller konkurrere, og ifølge hende selv, vil hun blive ved med det så længe som muligt   Gravid i 5. måned Sølvmedaljetager ved OL legene i London 2012, den britiske dressurrytter Laura Tomlinson, er 5 måneder inde i sin graviditet med sit andet barn. Det første barn blev født i Juli 2014. Graviditeten stopper imidlertid ikke Laura fra fortsat at konkurrere på højt plan, og hun vil blive ved så længe hun kan det fysisk og uden at forarge andre over hendes voksende mave.   Konkurrerer fortsat I denne uge deltager Laura i den internationale CDI i Oldenburg i Tyskland på hendes Grand Prix hest Rosalie B, selvom det ikke længere kan skjules at hun er gravid. "Det er ikke nogen hemmelighed længere at jeg er gravid, men jeg indså at jeg hellere selv måtte postere noget på medierne inden showet. Det ville være et chok for folk, og jeg ønskede ikke at de skulle tænke: er Laura blevet rigtig fed'? jokede Laura i et interview til pressen, og fortsatte efter en kort pause. "Og så på den anden side. Der er folk derude der konkurrerer med større maver end mig! '"[underforstået at de ikke er gravide].   Om graviditet og ridning Om ridningen fortalte Laura videre: "Jeg har det fortsat fint med at ride og har tænkt mig at det skal fortsætte længe endnu. Jeg vil helt sikkert fortsætte med at ride der hjemme, men om jeg stopper med at ride konkurrencer vil helt afhænge af om det virker passende at ride i offentlige forsamlinger" fortalte hun det engelske magasn Horse & Hound. "Jeg er helt klart større denne gang end den første gang, man kan fortsat passe min jakke og håber også på, at jeg vil være i stand til at ride CDI'en på Olympia i London". Dette er iøvrigt det samme stævne, som bliver Charlotte Dujardins og Valegros sidste aktive stævne og hvor der efterfølgende er planlagt en afskeds ceremoni ( se her).   Siden Laura erhvervede sig den 10-årige Rosaline B for et år siden, har ekvipagen debuteret i Grand Prix og var ligeledes udtaget til brutto truppen for Storbritannien ved OL i Rio.   Kilde: Horse & Hound      Laura Tomlinson på Duvals Capri Sonne Jr  