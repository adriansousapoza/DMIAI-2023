Sofia vandt HN's hovedpræmie fra Tika!
2014-03-18T00:05:40
Tika havde sponseret HN's hovedpræmie i Herning, og Sofia på 12 år løb med den!   Der havde ellers været rift om computerne på Heste-Nettets stand i Herning, så mange gik derfra med lige dele håb og pessimisme. Nogen skal jo vinde, men sandsynligheden for, at det bliver en selv er bare ikke særligt stor. Det er altid naboen. Heldigvis er vi alle sammen nabo til nogen, så nogle gange er man heldig at vinde.   Den heldige denne gang var Sofia fra Silkeborg. Hun er 12 år og har i et år haft en part på en Dansk Varmblod, der desværre lige er blevet solgt, så nu må hun se sig om efter en anden hest. Faktisk sad hun på hesten, da Heste-Nettet ringede og sagde, at hun var vinder af hovedpræminen. Og det kan da godt være, at Sofia fakisk rider mest dressur, men lige der havde hun noget svært at koncentrere sig om så meget som at sidde på hesten, for opkaldet om præmien kom meget bag på hende.   Sofia får privatundervisning på Silkeborg Rideskole. Hun har redet siden hun var 3 år, og de er hele fire i hendes klasse, der rider. De rider alle sammen i Silkeborg Rideklub, så det er nemt for dem at følge hinanden. Som så mange andre, der elsker heste, cykler Sofia til rideskolen tre til fire gange om ugen, uanset om hun skal ride eller ej.   Nu hvor Sofias hest er blevet solgt, leder hun efter en anden part. Hun håber, der bliver slået en op i rideklubben, for det vil selvfølgelig være nemmest, hvis det er der, hvor hun alligevel har sin daglige gang. Og nu har hun jo også en masse udstyr at forkæle en ny hest med, så vi håber for hende, at der snart dukker en op.  Sofia med sin præmie fra Tika, der bestod af sadel, groomingtaske med indhold og et par fede TIKA-jeansridebukser til en værdi af i alt 4.500,-.    Soifa på Cribbo, der desværre er solgt nu. De har haft et godt år sammen.