Riders4Helmets opmærksomhed omkring sikkerhed
2011-01-23T11:49:18
I USA har en kampagne for at ryttere bærer ridehjelm efterhånden vakt stor opsigt. Riders4Helmets der blev grundlagt i 2010 efter at den succesfulde OL rytter Courtney King Dye kom alvorligt til skade efter en rideulykke. King Dye, som lå i koma en hel måned efter ulykken, havde ikke hjelm på da det skete. Et af de initiativer der var med til at starte kampagnen var bla. t-shirten "Strap One On - Everyone´s Doint it", som blev solgt over E-bay, for at samle penge ind til King Dyes behandling efter rideulykken, heraf blev kampagnen Riders4Helmets altså grundlagt. I Januar 2010 blev der i forbindelse med kampagnen afholdt en konference, her havde man samlet producenter af hjelme, topryttere, repræsentanter fra forskellige amerikanske foreninger samt fra forskellige green af ridesporten lige fra polo til kørsel. Foreningen anså konferencen som succesfuld og der blev opstillet et fælles mål for samarbejde omkring rytternes sikkerhed. En af de ting der blev fastslået var at der er brug for mere forskning, viden og uddannelse indenfor sikkerhed for bla. at være med til at gøre det "cool at bruge hjelm". Kilde: Riders4helmets.com .