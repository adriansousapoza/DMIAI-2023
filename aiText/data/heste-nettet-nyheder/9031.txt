5 medaljer til Danmark ved NM i paradressur
2012-06-11T21:56:11
En guldmedalje, to sølv og to bronzemedaljer - så flot blev den danske medaljehøst lørdag ved NM i paradressur, der bliver afviklet på Strømsholm i Sverige. Landholdet sikrede sig en sølvmedalje, mens Annika Lykke Dalsskov fik individuelt guld og Ella Hartvig Severinsen fik sølv i grad III. I grad II fik Malene Høj Sommerlund bronze, og det samme fik Line Damgård i grad IV.   Sølv til landsholdet Det blev til en flot sølvmedalje til det danske landshold i paradressur ved NM i Sverige. Guldet gik til Norge, mens Sverige fik bronze. Mesterskabet for hold blev afgjort efter sammenlægning af rytternes resultater i holdprogrammet fredag og det individuelle program lørdag formiddag.   Medaljer til alle danske ryttere De fire landsholdsryttere sikrede sig ikke kun sølvmedaljen i holdkonkurrencen. PL-aktuelle Annika Lykke Dalskov og Aros A' Fenris red det nordiske guld i hus i den individuelle klasse i grad III med 72,332 %, mens Ella Hartvig Severinsen på Chester fik sølv i samme klasse med 65,389 %. I grad IV blev det til bronze til Line Damgård på Kolkjærs Silvano med 63,978 %. Da der ikke var så mange startende grad Ia, Ib og II lagt sammen i mesterskabskampen, og her blev det til nordisk bronze til Malene Høj Sommerlund (grad II) og Markgårds Donnewind med 62,698 %.   Strømsholm http://www.stromsholm.com/ Start- og resultatlister online.equipe.com/sv/competitions/ 4446 Kilde: DRF    Malene Høj Sommerlund (grad II) og Markgårds Donnewind (Arkivfoto: JP-Photo)   