Dansk 9. plads ved EM
2012-08-19T22:17:30
  Martin Neergaard og Zorland præsterede flot under EM for young riders og sluttede på en indivduel 9. plads.   Schweiziske Martin Fuchs sejrede i mesterskabet for ungrytterne på Principal foran svenske Petronella Andersson på Nosco de Blondel. Franske Maelle Martin tog bronzemedaljen på Nelson du Biolay.   Det danske hold af ungryttere sluttede på 8. pladsen ud af de 14 deltagende hold.   Bedste danske resultat i juniorernes individuelle konkurrence blev Jessica Vinther Jensen på Valerie F.S., der sluttede som nr. 32. I holdkonkurrencen sluttede danskerne som nr. 14.   De danske childrenryttere var også til stede ved EM i Østrig og kunne i den hårde konkurrence slutte som nr. 16. I den individuelle konkurrence sluttede Konstantin Deeken Künnemann bedst af de danske ryttere med Pour Plaisir som nr. 32.   Foto: Martin Neergaard ved Bækgaarden Horse Festival. Arkivfoto: JP-Photo.dk