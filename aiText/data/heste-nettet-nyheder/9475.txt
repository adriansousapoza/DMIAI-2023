N.O.H.'s Daijobo vinder 6-års trøstfinale
2012-10-18T13:55:09
  De sidste to finalister i 6 års championatet er også blevet fundet. Vinder af 6-års trøstfinalen blev N.O.H.'s Daijoubo (e. Daddy Cool/Picandt) rutineret fremvist af Anna Blomgren med et samlet resultat på 8,28. Daijoubo går med fin sving i traven, men bliver momentvis lidt ukonstant fortil (8,8) . Skridten kunne være mere løsgjort over ryggen (7,7) . Galoppen er balanceret, men med et lidt kækt første changement (8,6).    N.O.H.'s Daijoubo (Foto JP-Photo.dk)     Placeret som nummer to og dermed også videre til morgendagens finale blev vallakken Atterupgaards Final Kiss med Jens Østergaard i sadlen, der opnåede 8,26 samlet. Han opnåede 8,3 for sin trav, der er med godt sving, men også savner noget op-ad-bakke tendens og samling. Skridten er stor og taktfast til et fortjent 9-tal. Galoppen mangler bæring og bliver momentvis rullende og blev takseret til et 8-tal fra dommerpanelet.    Atterupgaards Final Kiss (Foto: JP-photo.dk)   Samlet resultat af klassen her