"Bodil" gav Baltic Cup vind i sejlene
2013-12-06T16:55:25
Stormen "Bodil", der i går og natten til idag har givet store problemer landet over, gav også bekymringer på Vilhelmsborg der stod til at starte afviklingen af dette års Baltic Cup i går, torsdag. Blæsten fik det til at svaje godt i de gamle træer langs alléen, og på trailerparkeringen rokkede trailerne lystigt frem og tilbage. Ponyerne, som jo af natur er meget afhængige af deres hørelse, var også vældig på mærkerne, og ikke alle de firbenede var uddelt begejstrede for vejret.   Det har også været svært for flere af rytterne at komme frem i løbet af torsdagen da flere broer landet over har været lukket, og vejret har ikke just være hestetrailer venligt. Det har ikke været muligt at køre ret mange steder uden fare for både pony, trailer og bil. Derudover var klasse 2A (Junior Big Tour) aflyst torsdag aften og flyttet til fredag, da det omkring kl. 18.00 simpelthen blev for farligt at gå fra staldene og ned i ridehusene. Larmen i ridehuset var heller ikke sådan at overdøve, og skønt ponyerne i klasse 1A (junior Small Tour) generelt tog det pænt var der nogen der fik sig en lidt mere spændende tur end beregnet.   Klassen blev dog gennemført af intet mindre end 30 starter, og vinderen blev danske Amanda Scjørmann på Crown Of Denmark Z med mere end et sekundt til nummer to; danske Josefine Quiisgaard Peternsen på Mininja, efterfulgt af svenske Lydia Lindén Quite Caletto TH påen tredjeplads. Stævnepladsen blev herefter lukket for dagen, så alle kunne holde sig indendøre mens stormen rasede af.   De mange telt-stalde der er sat op i anledning af stævnet, er heldigvis så solide at der var sikkert at være i dem, men det har næppe været en rar og afslappende nat for nogen. Hverken de to eller firbenede.   Baltic Cup fortsætter til og med søndag.  