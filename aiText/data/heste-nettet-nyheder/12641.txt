Carl Hester: om Livet efter Valegro
2016-12-13T22:44:23
Valegro har domineret den britiske dressur arena i de sidste 5 år og har løftet dressursporten fra at være en niche sport til nærmest at være mainstream i Storbritannien. Carl Hester udtaler sig om forventningerne til tiden efter Valego, når dressurhesten i morgen aften tager sin afsked fra top-sporten på Olympia Stadium i London   Verden vil blive en anden Med Valegro pensionering vil verden for en stund ændre sig for Carl Hester og teamet omkring ham, og tiden fremadrettet bliver en anden   Carl Hester erkender at det har været livsændrende for en der altid har betragtet sig selv som rytter frem for træner, men arbejdet med Valegro og Charlotte Dujardin har åbnet helt nye døre for den 49-årige mand, der som barn voksede op på øen Sark og alt hvad han nogensinde havde ønsket sig var en hest!   Kulmination onsdag aften Onsdag aftenden 14. december bliver så tidspunktet på Olympia stadium. Bygningen der blev opført i 1886 og allerede husede sit første heste show to år senere som nu er Londons internationale scene for Valegros triumfer og indrammer hans fantastiske karierre. BBC, The Times, FEI TV og store dele af den internationale presse er til stede, og mange har rejst den halve jord rundt for at være vidnes til Valegros afsted fra den internationale konkurrence scene og markere slutningen på et fantastisk eventyr.   Folkekær og beundret Valegro er blevet et navn der nævnes I de fleste hjem i Storbritannien, ligesom vor egen så folke kære travhest Tarok, var kendt i de fleste danske hjem, da han triumferede på travbanerne i ind- og udland.Han er omhyldet af skarer af fans rund om i verden og beundret af utallige. Sammen med Team hester, har Valegro været med til at sætte nye standarder for dressuren.   Et eventyr af dimesioner Valegros historie er i sandhed et eventyr af dimensioner. Guld medaljer ved to olympiader, først i 2012 på hjemmebane i London, året hvor det britiske team vandt deres første medaljer i 100 år, to world cups, tre europæiske mesterskaber og tilmed året hvor verdensrekorden i Grand Prix blev sat - med den højeste procent score opnået nogensinde på dressurens storslåede scene. Hvad mere kunne man ønske sig? Men her stoppede det ikke,   Ved OL i Rio opnåede Charlotte Dujardin og Valegro individuelt guld. Faktisk har kun to andre ekvipager nogensinde formået at opnå two individuelle olympiske guld medaljer, hollanske Anky van Grunsven på den legandariske Salinero i 2004 og 2008, og den lige så kendte Rembrandt med tyske Nicole Uphoff i 1988 og 1992.   Historien om Valegro Carl Hester så Valegro for første gang, da den hollandske varmblodshest var blot 2,5 år gammel i stalden hos van Olst i Holland. " han havde bestemt den bedste galop af nogen heste jeg nogensinde har set"udtaler Carl Hester. " Han var særdels godt bygget og i en facon der udstrålede dressur. Han havde en fantastisk personlighed og en endnu mere fantastisk galop. Dressuren var blot i sin gryende popularitet i Storbritannien, hvor normen for dressurheste var en anden, og Carl var på jagt efter noget - ganske særligt."Han havde altid virkelig god mekanik, men manglede eftergivenhed og elasticitet i sine unge dage, men det kommer med ridningen og det er der hvor partnerskabet mellem hest og rytter kommer ind i billedet og er så vigtigt", udtaler Carl Hester.   Da Valegro var 7 år gammel gik det op for Carl Hester, at nu arbejdede han med en hest der havde olympisk potentiale, på linje med det han så hos grand prix hesten Utopia, som han også havde i ridning.   Hvorfor Charlotte Dujardin? De fleste har sikkert undret sig over, hvorfor Carl Hester ikke beholdte Valegro for sig selv i stedet for at overdrage ridningen af denn talentfulde heste til Charlotte Dujardin. Charlotte var på det tidspunkt 25 år gammel men fuldtidsbeskæftiget i dressuren efter at have deltaget i showklasser som helt ung.Charlotte havde allerede uddannet en hest til grand prix. Om dette siger Carl Hester selv: "Det er million kroners spørgsmålet. Det kunen havde været helt anderledes for mig. Men jeg tænkte, at jeg var fantastisk heldig at have to heste på dette niveau i mit liv på samme tid, og det ville ikke være det samme for britisk dressur. Der skal mere end en, til at udgøre et hold!".   Et drømme match For Carl Hester mindede kombinationen af Charlotte og Valegro om Nicole Uphoff og Rembrandt - det storslåede tyske makkerpar, der vandt både guld for hold og individuelt i 1988 og 1992 olympiaderne. "Valegro og Charlotte var så nye og så specielle. Det bliver meget vanskeligt at gentage. I Valegro har vi en stjerne og fik dressur på alles læber. Nu skal vi fastholde momentum. Vi har BBC, The Times, Telegraph og flere der dækker os - min Gud, dette er aldrig sket før!" udtaler en følelsesladet Carl Hester og fortsætter "Så længe holdet kan fortsætte med at få succes, og det er en sportsgren, hvor hårdt arbejde bringer dig til toppen, så er det hele ok - men det vil være anderledes for en stund. Vi er ikke deprimerede - vi er forventningsfulde!"   Om samarbejdet med Valegro Om samarbejdet med Valegro - som aftenen den 14. december 2016 handler om - siger Carl hester: "At samarbejde med Valegro, som nu er 14 år, har været livsændrende for mig som træner. Jeg betragter stadig mig selv som rytter ikke træner. Men hele denne oplevelse og erfaring har åbnet nye døre for mig. Jeg er glad over at se andre ride mine heste, og Charlotte gør det i overmål ikke kun på Valegro."   Fremtidsplanerne for Samarbejdet med Charlotte Dujardin Om samarbejdet med Charlotte Dujardin og fremtidsudsigterne nu da Valegro pensioneres, siger Hester: "Vi har ingen planer om ikke at arbejde sammen. Jeg er glad for at lade Charlotte ride nogle af mine heste. Det bragte mig i en lidt anden retning end jeg havde forestillet mig, men det er en god retning".   Hester afslutter med at kommenterer Valegros pensionering "Vi vil savne hvad Valegro bringer sporten, men vi vil ikke savne presset!"   Afskeden med Valegro onsdag aften på Olympis Stadium dækkes massivt af både den internationale presse og diverse TV stationer. Se bl.a. her og her ( bemærk der er ændringer til tiderne, der er vist).      Carl Hester på Utopia og Charlotte Dujardin på Valegro - et makkerpar som vi også kan se frem til at opleve i samarbejde i tiden efter Valegro