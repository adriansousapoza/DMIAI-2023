Kræv ikke for meget af den unge talentfulde hest!
2016-12-01T20:29:18
Vejled den unge hest og kræv ikke for meget. Leg øvelserne ind i hesten og fasthold dens motivation. Dette var budskabet fra den anerkendte dressurtræner Ferdi Eilberg, da han i sidste weekend gav en demonstration på British Dressage nationale konvent   I sidste weekend afholdte British Dressage National deres årlige konvent. Til lejligheden havde de inviteret den anerkendte dressurtræner Ferdi Eilberg, til at give en dressur demonstration. Denne havde fokus på de fundamentale byggesten i dressuren - lige fra udgangspunktet - hvor det handler om at træner og rytter har den rigtige tilgang til unge heste, og til værdien af at have en fokuseret plan for selve træningen. var mange gode budskaber at tage med hjem for tilhørene - særligt for dem, der har med ungheste i træning at gøre.   Vejled den unge hest Ferdi Eilberg's første præsentation ved Det britiske Dressur organisations nationale konvention i weekenden den 19-20 november fokuserede om det helt fundamentale ved dressur træning. Han indledte sin clinique med sin meget vigtige læresætning: en ung hest ikke skal domineres, den skal blot vejledes og guides.   Forlang ikke for meget Ferdi Eilberg anvendte sin egen søn og en fire-årig unghest til demonstrationen og medens sønnen Michael varmede den unge hoppen op til fremvisningen og opfordrede den til at slappe kommenterede Fendi på en overgang fra trav til galop med ordene "Det handler ikke om at angive de perfekte hjælpere og foretage det perfekte anpring, det handler derimod om at balancere hesten og opmuntre den til at komme fremad". Fokuser og beløn den når den unge hest tænker fremad og nedprioriter om den gør det helt korrekt. Den skal ikke opleve at den bliver straffet for ikke at gøre det perfekte. Den skal belønnes for at tænke fremad og at forsøge at gøre det rigtige, så skal det nok komme.   Hesten var ret anspændt fra starten af og Ferdi påmindede tilhørerne om at det ikke nødvendigvis var en dårlig ting. "Heste med energi og kvalitet til at blive blandt de bedste Grand Prix heste er ofte ret varme som ungheste, hvilket kan være en stor udfordring. Men det er hvad vi er på udkig efter," udtalte han og fortsatte: "I starten fokuserer vi på hestens basale evner til 'stop og go' også indenfor de enkelte gangarter. Som det er med de fleste ungheste, når de begynder at lære at gå fremad, så falder de ofte bag for hånden. Der er kun et fåtal naturlige atleter som kan fastholde styrken bagfra uden at komme på forhånden". Ferdi opfordrede til tålmodighed, for det handler om at opbygge balance og styrke - noget som den unge hest sjældent har fra starten af.   Fokuser ikke kun på fysikken, men også på psyken Ferdi understregede tillige, hvor vigtigt det er også at tænke på unghestens psykiske velvære, for at holde den glad og motiveret i sit arbejde. Familien benytter i udstrakt grad også at ride hestene ude, lige så snart de er nogenlunde styrbare under hensyn til egen sikkerhed: "En god tilgang til ungsteste er nøglen til hestens fysiske og psykiske velfærd. Lige så snart det er sikkert, rider vi dem rundt på ydersiden af marken. Indtil da har vi væggene i ridehuset til at holde dem indenfor rammerne", fortalte Ferdi.   Vær aldrig grådig! Et andet væsentligt aspekt som Ferdi slog på tromme for, var hvor vigtigt det er at have en struktureret tilgang til træningen af de unge heste.   Hav altid en plan! Dette er helt essentielt understregede Ferdi." Vi bør konstant stræbe efter at udvikle hasten. Det er en proces af udfordringer, succeser og resultater. Uden at opnå resultater, kan der ingen forbedringer være i den anden ende". Ferdi er også tilhænger af at man leger kontragalop ind i hestene og udfører små snævre loops med de unge heste for at introducere kontra galop, snarere end at ride stort. "De to hjørner med de 20 meter imellem på kortsiden af et ridehus, virker ret skarpe for den unge hest og kræver en høj grad af balance".   Ferdi advarer tillige mod at være for grådig eller forlangende overfor en givende, talentfuld hest. "Hvis en hest er naturligt afbalanceret, så skal du ikke lade dig forføre og arbejde hurtigt videre med øvelserne, bare fordi hesten er et talent og har en naturlig god balance. Giv den tid, til at kroppen gradvist sommer til at hænge sammen og musklerne blive opbygget. Det er korrekt opbyggede muskler, der i sidste ende vil beskytte led, senere og ligamenter fra overbelastning, men det tager tid" understregede Ferdi.   Tilsyneladende simple øvelser kan være svære Nogle øvelser er vanskeligere for den unge hest end mange tror, og det skal der ifølge Ferdi tages hensyn til og øvelserne skal derfor bygges rigtigt på."En grøn hest I galop, kan være relative vanskelig. Normalt når du giver tøjlen til en ung hest, vil den falde tilbage til trav. Det er vigtigt at du ikke afkorter nakken for meget i fronten før hesten har lært at samle sig bagfra. De skal træde ind under sig bagfra ind i kontakten."   Strækøvelser: hvordan og hvornår? Strækøvelser er også godt for den unge hest, mener Ferdi, ellers bliver musklerne korte og stive, men her er den unge hest også udfordret, alene fordi de unge heste kan være uforudsigelige og mange ryttere derfor tøver med at give dem tøjle. Ferdi kom derfor også her med en opfordring til ejere og ryttere af heste der ikke er afslappede eller opfører sig pænt nok til en god udstrækning under opvarmningen "Vær modig med strækøvelserne I slutningen af træningen når hesten er mere afslappet og ikke så tilbøjelig til at lave numre. De skal lære at strække deres halsmuskulatur. Når de er trygge ved det, vil de automatisk komme tilbage for at genoptage kontakten bedre end før. At strække halsmusklerne har en fantastisk påvirkning af hesten således at også rygmusklerne strækkes". Det er derfor vigtigt at huske på, at der er positive afledede effekter i, at hesten får strækket ordentligt ud, frem og ned.   Skynd dig langsomt, fasthold altid hestens motivation og strukturer din træning Et par centrale elementer kan opsummeres ud fra Ferdis inspirerende demonstration med udgangspunktet i en korrekt tilgang og opbygning af den unge hest: Vær en god coach for hesten, vejled den, motiver den - du behøver derimod ikke at bruge dominans Kræv ikke mere af den end dens krop og psyke kan klare - stop træningen mens legen er god og hesten ikke lider overlast - hverken på kroppen eller sindet Benyt hyppig afveksling i arbejdet og rid gerne hesten ud, og motiver den til at tænke fremad i øvelser, frem for at den udfører dem perfekt Leg øvelser ind i den unge hest, benyt afveksling og husk på at øvelser der umiddelbart forekomme lette, reelt kan være vanskeligere for den unge hest end øvelser der umiddelbart forekommer vanskeligere Hav en plan og strukturer din træning. Opbyg hestens styrke og balance gradvist, men under hensyntagen til den individuelle hest, således at begge dele følges ad og bygges op fra grunden Gør flittigt brug af strækøvelser, og om nødvendigt udfør dem sidst på træningstimen, hvor hesten er mere kontrollerbar end i starten      Ferdi Eilberg deler ud af sine gode råd om ungheste  