6. december - Slikpapir
2012-12-06T00:15:02
 I morges, efter min morgenmad, blev jeg plantet ved et stort bord, hvorpå der lå alt muligt spændende: Glanspapir og silkepapir og piberensere og stjernestrimler og kravlenisser og sjove dimser og dippedutter. Midt på bordet stod der smukke skåle med de sødeste bittesmå, røde æbler. Og juleslik! Lige et bord for mig! Til at starte med, blev jeg udstyret med en saks. Til menneskene opdagede det. Så fik jeg en limstift i stedet for. Det var ellers lige så skægt. Dagen er også gået med at kigge efter en ny pony-ven, til mig, som menneskene vil købe her til gården. Jeg kiggede med! Kan du gætte, hvor vi har ledt?   Læs alt om konkurrencen her