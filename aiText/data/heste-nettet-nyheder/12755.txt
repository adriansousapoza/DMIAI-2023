Startlisterne er klar til DM indendørs!
2017-01-27T16:19:33
Her kl. 15.00 på Vilhelmsborg blev der trukket lod til dagens 1. afdelinger af DM indendørs for senior- og juniorrytterne. Den første DM-klasse der afvikles i dag er for juniorerne med starttid kl. 18.25. Der er gratis at komme ind. De bedste danske ekvipager til start i dagens DM-klasser. For juniorerne er der 40 ekvipager tilmeldt - startslisten kan ses HER. Ud af de 40 ekvipager er det de bedste 25 placerede (samt evt. andre med samme antal fejl som nr. 25) der går videre til søndagens finale. Dagens første afdeling går i 135 cm. For senior er der 43 ekvipager tilmeldt - startlisten kan ses HER og klassen er sat til at starte kl. 20.30. For seniorerne gælder det også, at det er de bedste 25 placerede samt evt. ligeplacerede der går videre til finalen, der afholdes i morgen kl. 20.00.   Har man lyst til en eftermiddag og aften i hestens tegn og med god mad og med DM på programmet, så er det muligt at købe en plads i VIP'en til en speciel pris. For kun 500 kr. er det muligt fra kl. 15.00 at få kaffe, te og kage samt fra kl. 18.00 buffet som er inkl. øl, vand og vin. Der er et begrænset antal pladser, og der kan bestilles på km@danishderby.dk.    Arkivfoto. jp-photo.dk