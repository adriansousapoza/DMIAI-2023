Næsten 80 heste reddet fra brand i Sportsrideklubben
2014-03-27T12:12:41
Onsdag aften udbrød der brand i den badmintonhal, der er nabo til Sportsrideklubben i Gentofte, og ilden var faretruende tæt på staldende, der huser omkring 80 heste.   Brandvæsenet blev hurtigt alarmeret, og frivillige og ryttere på stedet gik i gang med at evakuere alle hestene, der fik midlertidigt ophold i venlige naboers haver. Efterfølgende blev hestene flyttet til omkringliggende rideskoler, galopbanen og Charlottenlund Travbane åbnede også deres stalde for overnatning.   Evakueringen var lidt af en udfordring, men ved hjælp af telefonkæder og naboer, der ellers intet har med heste at gøre i det daglige, lykkedes det at få trækkere til alle hestene, da flammerne kom for tæt på staldbygningerne.   I dag skal hestene samles på travbanen, hvor rideskolens folk er ved at gøre klar til dem blandt andet ved at fragte foder og strøelse derud.   Ingen heste eller mennesker kom til skade under branden.   Tv2 har et kort indslag om branden her   Kilde: Ridehesten.com og TV2.dk