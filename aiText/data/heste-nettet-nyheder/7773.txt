Danske Sacramento vandt Grand Prix
2011-06-03T22:15:02
Den danskavlede vallak Eurocommerce Sacramento, i Danmark kendt som Lexinton T, sejrede under sin hollandske rytter Wout-Jan van der Schans i den trestjernede Grand Prix ved det internationale stævne i franske La Boissiere Ecole.  Sacramento (DV e. Leendert/Corlando avlet af Heidi og Rudie Telgenhof) og Wout-Jan van der Schans kunne stikke 14.000 Euro for sejren i lommen, mens andenplacerede franske Eric Navet og tredjeplacerede engelske Ellen Whitaker måtte nøjes med hhv. 11.200 og 8.400 Euro. Fjerdepladsen i klassen indtog Wout-Jans søn Patrick van der Schans på Tum Tum.