Quidam stiller fløjhingsten i Holsten
2012-11-03T16:23:46
  Det var en populær udnævnelse da holstenerforbundets avlsleder, Dr. Thomas Nissen tildelte titlen 'Siegerhengst' til den fantastisk springende katalognummer Quvee Prestige (e. Quidam de Revel/Cento/Contago).   Quvee Prestige havde betaget et samlet publikum under løsspringningen med sin eminente teknik, smidighed og kapacitet. Det var således også til stående ovationer at Quvee Prestige travede sine æresrunder i Holstenhallen.   Reservefløj gik til den meget velgående og billedsmukke, dressurbetonede katalognummer 18 Carantas (e. Carabas/Canto/Lancetto).   2. reservefløj blev den utroligt smukke og betagende Calido-søn Calinello (e. Calido I/Lord/Masetto) derudover et meget moderne ydre også besad fantastiske springegenskaber som høstede store klapsalver i fredagens løsspringning.  