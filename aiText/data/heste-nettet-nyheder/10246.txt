Hest trodser oversvømmelse
2013-10-04T22:09:57
Midt i de hæftige oversvømmelser i Colorado i USA, har et TV hold fanget en optagelse af en hest, der har bragt smil på hele nationens læber midt i katastrofen og samtidig er blevet en national TV-stjerne.   Colorado som huser en række større kvæg og hestefarme oplever i disse uger nogle forfærdelige oversvømmelser. Et TV kamera som var sendt ud for at følge katastrofen fra luften fangede på en af deres helikopter overflyvninger et særpræget motiv i deres linse, da de fløj over en oversvømmet farm, der husede godt 90 heste og stykker kvæg.   En hest stående helt alene, helt stille som var den forstenet, midt i hvad der mest af alt lignede en flod. Da tv holdet den følgende dag igen føj over området stod hesten fortsat mast og brast.   Hesten der efterfølgende viste sig at bære navnet 'Socks', havde efter sigende hørt en 2 årig plag kalde ud efter at den var blevet separeret fra den øvrige hesteflok og i forvirringen var havnet midt i flokken af kvæg. 'Socks' havde derefter bevæget sig så langt den kunne, for at komme den unge hoppe til undsætning. Det viste sig at være hjørnet af folden, som på dette tidspunkt befandt sig midt i strømmen af vandmasser, der på det nærmeste havde formet en flod. Her stod 'Socks' trofast vagt indtil filmholdet dagen efter igen overfløj området og TV holdet besluttede sig for at efterforske sagen.   Det skal oplyses, at samtlige heste og kvæg efterfølgende blev reddet ud af vandmasserne og at 'Socks' igen fik fast grund under fødderne og tørre sokker.   I TV interviewet kommenteres det, at heste i nogen situationer er klogere end mennesker. I en krisesituation såsom oversvømmelser vil heste typisk søge op i højderne, hvor de vil slå lejer, imens de så afventer at vandet falder igen. Selvom 'Socks' - måske af gode grunde - valgte at parkere et relativt uhensigtsmæssigt sted, lykkedes det trods alt 'Socks' at få tørre sokker igen.   Se tv indslaget her  