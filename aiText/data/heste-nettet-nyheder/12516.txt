ECCO Cup for ponyer i Holte
2016-10-30T20:30:26
Holte Ride-klub er klar til 3. Kvalifikation af ECCO Cup for ponyer i denne weekend   Ponyer til start i ECCO Cup I weekenden er 11 kat. II-ekvipager og 33 kat. I-ekvipager på banen ved Holte Ride-klubs landsstævne, hvor ponyernes 3. kvalifikation af ECCO Cup afvikles med de indledende runder lørdag og kür søndag. Der er gratis adgang ved stævnet, og publikum er meget velkomne til at komme til Holte og opleve dansk ungdomsdressur i særklasse.   ECCO Cup - til gavn for talentudvikling Formålet med ECCO Cup er at fremme den danske elite inden for dressursporten, så ekvipagerne kan dygtiggøre sig mod internationalt niveau. ECCO Cup'en strækker sig fra kat. II-ponyer til U25 Grand Prix, hvilket skal sikre en rød tråd i de unge talenters karriere. ECCO Cup rides årligt over tre kvalifikationsrunder og en finale.   Finalestævnet er den 3. - 4. december 2016 på Middelfart Ridecenter.   Kilde: DRF