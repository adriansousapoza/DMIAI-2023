Fire nye Dyreadfærdskonsulenter uddannet hos Center for Dyreterapi
2014-06-18T08:21:06
Sidste fredag var eksamensdag hos Center for Dyreterapi i Hirtshals. Fire studerende på uddannelsen som dyreadfærdskonsulent havde gennem hele foråret knoklet med deres afgangsprojekter på uddannelsen, og fredag var dagen, hvor projekterne dels skulle forsvares, og elevernes desuden skulle op i en praktisk eksamen, hvor de skulle gennemføre en adfærdskonsultation og således vise hvordan de kunne bruge deres viden i praksis.   Bettina Hvidemose som er indehaver af Center for Dyreterapi og desuden har været den primære underviser for dette hold elever, fortæller at hun er rigtig tilfreds med elevernes indsats og at dette hold har været specielt dygtige. ""Selvom vi har skrappe krav til vores elever og deres kunnen, såvel i teori som i praksis, har dette hold elever holdt en standard gennem hele forløbet, som er langt over middel - og dette gælder også for gennemsnittet af deres eksamensresultater"", fortæller en glad Bettina Hvidemose. Center for Dyreterapi har tilbudt kurser og uddannelsesforløb inden for dyreadfærd, indlæringpsykologi, træning samt massage og anden fysisk terapi til heste og hunde siden 2009. ""Vores branche er i rivende udvikling - der bliver mere og mere fokus på at det nogle gange kan betale sig at arbejde lidt anderledes med sin hest for at løse problemer og opnå resultater"," fortæller Bettina. Derfor er hun rigtig glad for, at der nu er udklækket fire nye kolleger, som kan hjælpe ejere til heste med problemadfærd.   Dyreadfærdskonsulentuddannelsen varer ca to år, og er en overbygning til en træneruddannelse. Center for Dyreterapi tilbyder uddannelsen som Hestevelfærdsrådgiver, et forløb på 17 måneder, som er en bred, men dybt videnskabsbaseret træneruddannelse med fokus på adfærd, indlæringspsykologi, biomekanik, træning fra jorden og meget mere. Når man har gennemført denne uddannelse eller på anden måde har fået tilsvarende viden, kan man starte på overbygningen til dyreadfærdskonsulent. De fire nye dyreadfærdskonsulenter har således også hestevelfærdsrådgiveruddannelsen med i bagagen - en uddannelse, som de bestod for lidt over to år siden.   På dyreadfærdskonsulentuddannelsen kan man vælge at arbejde med hest, hund eller begge dele. Det nyuddannelse hold har alle valgt begge linjer og de er således alle klar til at hjælpe hesteejere rundt om i Danmark.   Vil du se mere om Center for Dyreterapis kurser og uddannelsestilbud kan de findes på http://www.dyreuddannelser.dk.      