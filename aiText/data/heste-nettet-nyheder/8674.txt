Årets hingst fra Katrinelund   Opdateret
2012-03-11T13:38:40
Årets hingst kommer, ikke overraskende, fra Katrinelund.   Crelido, Årets Hingst 2012. JP-Photo.dk   Spændingen blev udløst da kåringen af årets hingst for få minutter siden blev afholdt. Begejstringen var tydelig da Crelido blev udråbt til vinder, og kun hovedpersonen virker helt upåvirket af virakken.   Se video fra overrækkelsen her:    Der er tale om den 16-årige holstenerhingst Crelido e. F: Calido I og MF: Raimondo.   Crelido har haft en strålende karriere siden han som 4-års vandt Dansk Ride Forbunds springchampionat for 4-års heste hvor han bl.a. fik 10 for ridelighed. Sideløbende blev han uddannet i dressur under rytteren Bjarne Mark med hvem den har vundet op til MB.   Siden 2009 har Crelidos faste rytter været norske Stein Endresen, med hvem han har vundet et utal af sejre.   Parret har bl.a. haft sejre og placeringer i Geneve, Barcelona og Spruce Meadows i Canada i 2009. I 2010 var parret fejlfri ved CSIO Lintz i 155cm, CSIO Gijon 5-stjernet i 150 cm samt CSI World cup Grand Prix i Oslo. I 2011 var et af højdepunkterne en fejlfri runde ved CSI Arezzo og nr. 3 på hjemmebane ved CSI i Odense.   Crelido avler, takket være hans høje fuldblodsandel, højtstillede afkom med ædelt udtryk og har et unghesteindeks på hele 144.   Han er gennem årene desuden blevet far til flere bronze-, sølv-, og guldmedaljehopper, ligesom flere af hans afkom gør sig strålende under rytter. Her kan bl.a. nævnes Charmeur og Damgårdens Extens.   En af præmierne til årets hingst er billedet herunder, som traditionen tro laves af Årets Hingst. Crelido, malet af Thomas Bach Jensen. JP-Photo.dk   Se interview med den stolte ejer her: 