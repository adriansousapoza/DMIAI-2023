Dorte Dahlmann Olsen Nordisk Mester 2012
2012-07-05T16:16:43
Det blev til endnu en guldmedalje ved NM i Finland, da ungrytternes individuelle mesterskab i springning blev afgjort søndag eftermiddag i flot solskinsvejr. Dorte Dahlmann Olsen på C. Itti fik samlet 4 fejl i mesterskabet og det udløste guldmedaljen. Da Julie Paludan Sørensen og svenske Marcus Hägglund begge havde samlet 8 fejl, måtte der en omspringning til af afgøre, hvem der skulle have sølv og bronze. Begge ekvipager fik 4 fejl i omspringningen, men Marcus Hägglund var hurtigst rundt på banen, og dermed vandt han sølv, mens Julie Pauludan Sørensen på Legolas fik bronze. Dermed gik alle guldmedaljerne ved dette års NM for ungryttere i springning til Danmark, idet de danske ungryttere vandt guld i holdkonkurrencen lørdag.   KIlde: DRF      Dorte Dahlmann Olsen Arkivfoto: JP-photo