Fantastisk hattrick til Boyd Exell   Opdateret
2011-05-01T13:48:07
Hallen i Leipzig var fyldt til bristepunktet af jublende tilskuere, da World Cup-finalen i kørsel i dag blev afviklet. Endnu en spændingsfyldt finale Ligesom de andre World Cup-finaler i Leipzig i år, så havde køresporten heller ikke tænkt sig, at publikum skulle være i underskud af spænding. Jozef Dobrovitz fra Ungarn var den første på banen med sit firespand, og som den eneste klarede han runden uden fejl. Boyd Exell der skulle køre som den sidste i første runde, slog lige akkurat sine konkurrenter i første runde med 0.05 sekunder og lagde sig dermed i spidsen. Dermed lykkes det altså hollandske Ljsbrand Chardon og australske Boyd Exell at kvalificere sig til omkørslen. Men der var absolut spænding til sidste øjeblik. Jozef Dobrovitz klarede endnu engang banen fejlfri, og det lykkedes ham som den eneste at være fejlfri i begge runder. Men Boyd Exell, der med sejren i dag kunne lave en hattrick, kørte til og klarede banen i hurtigste tid 5.40 sekunder hurtigere end andenpladsen Jozef Dobrovitz fra Ungarn. Efter hver omgang steg Jozef af vognen og kyssede alle sine heste på mulen. "Hvis jeg laver en fejl, er det ikke hestenes skyld" forklarer Jozef, og fortæller yderligere, at han altid kysser sine heste efter en konkurrence. Men kyssene var ikke nok til at hente sejren hjem til Jozef denne gang.  Boyd Exell og hans team Foto: JP-Photo.dk Den helt rigtige taktik Australske Boyd Exell, der i dag kunne skrive sin tredje World Cup-titel på CV´et, er ligesom de andre kudske glad for det tyske publikum. "Det tyske publikum er altid fantastisk, de elsker sporten, og vi sætter pris på, at de sætter pris på det" fortæller Boyd efter præmieoverrækkelsen, hvor han blev hyldet med maner. Boyds firspand består af hestene Bill, Carrington Park Ajax, Lucky og Spitfire, og hele teamet måtte lægge en særlig taktik for at køre sejren i hus i dag. "Jeg så de to første i klassen, for jeg vidste, de virkelig ville "go for it", og de gjorde det fantastisk" siger Boyd og fortsætter "Vores taktik var ikke at tage for mange chancer, så hvis jeg tog en bold, ville det ikke skabe panik for mig. I anden omgang regnede jeg tiden ud for mine konkurrenter, og så vidste jeg, hvad jeg skulle køre efter, og i samspil med at mit team gjorde det godt, klarede vi det" slutter Boyd af.