Forrygende sport i Herning
2012-03-09T19:40:10
Der var 13 ryttere til omspringning i dagens MA springklasse ved Dansk Varmblods hingstekåring i Herning og det blev fantastisk underholdning for det medlevende publikum.   Ikke uventet blev det sejr til Tina Lund, men ikke helt uden drama. Med to heste i omspringningen havde Tina mulighed for at lære banen lidt bedre at kende end de andre ryttere i omspringningen og det udnyttede hun til fulde.  Længe så det ud til, at Tina måtte dele sejren med Bjarne Mark Jensen Unicorn's Royalisto (DV e. Royal Z II/Corso opdrætter Janni Thermann) efter hun selv havde redet Zamiro (DV e. A'Khan Z/Ramiro opdrætter Jens Trabjerg) fejlfrit rundt i omspringningen i nøjagtig samme tid, 37,15 sek. På Chubon Ravnes-Have (DV e. Churchill/Atlantic opdrætter Kirsten Hedegaard Christensen) skar Tina som sidste rytter i omspringningen, med største selvfølgelighed 25 hundrededele af den hidtil bedste tid og dermed satte hun sig på både 1. og 2. pladsen. Bjarne Mark Jensen delte 2. pladsen med Tina mens Michael Aabo red en fantastisk springende Bøgegårdens Graf's Stakkato (Hann. e. Graf Top/Stakkato) ind på 4. pladsen foran norske Stein Endresen på stortalentet Cabachon (Holst. e. Casall/Concerto II) der sluttede på 5. pladsen.   Torben Frandsen sluttede på 6. pladsen med Linardo (DV e. Linaro/Coronado I opdrætter Nis Jørgen Ravn) og på 7. pladsen med Heartbeat (KWPN e. Heartbreaker/Ramiro).   Se hele klassens resultater i dette link