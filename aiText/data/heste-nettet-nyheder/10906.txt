Dantino sejrede i 3 års finalen for hopper og vallakker ved Hannoveraner Reitpferde-Championat 2014
2014-08-10T11:21:29
 Dantino med Andrea Müller-Kersten (JP-Photo)   I Verden afholdes i disse dage også Hannoveraner forbundets finaler i deres Reitpferde-Championat. I finalen for 3-årige hopper og vallakker, blev det den smukke og yderst elegante skimlede vallak Dantino e. Dancier/Royal Blend der med Andrea Müller-Kersten i sadlen kunne indtage førstepladsen med 8,7 point. Dantino høstede rene 9 taller for både trav og galop, mens skridten blev belønnet med 8,5.   Andenpladsen gik til den natsorte hoppe, De la Rose e. Dancier/Frenchman I, redet af Lena Berwe med 8,5 point. De la Rose opnåede 9 for sin fantastiske skridt, 8,5 i trav og 8 i galop.   Fine Lady e. Fürstenball/Donnerhall/Landadel kunne med 8,5 point indtage tredjepladsen. Fine Lady blev redet af Marc Brandes. Den sorte hoppe er ikke uvant med hæder og rampelys, idet hun i onsdags blev udnævnt til årets hoppe ved Hannoveraner Forbundets Herwart von der Decken Schau (eliteskue), der hver år afvikles dagen op til UVM. Fine Lady høstede i dagens Championats finale 9 for både trav og galop.   Resultat