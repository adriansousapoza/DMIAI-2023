Tysk dressurtræner fundet død 
2012-04-20T11:18:41
Nyheden om den tyske dressurlandsholdstræner Holger Schmezers død, går lige nu som en løbeild blandt publikum og pressen ved World Cup finalen i Den Bosch.   Den tyske landsholdstræner blev fundet død på sit hotelværelse i Den Bosch. Dødsårssagen er endnu ukendt. Schmezer efterlader sig hustruen Martha og den 6-årige datter Olenka.  Schmezer var i ´s-Hertogenbosch for at følge og hjælpe Isabell Werth, Helen Langehanenberg og Nadine Capellmann i World Cup finalen. De tre ryttere samt hjælpetræneren Jonny Hilberath er alle dybt chokerede over nyheden, men kommer trods chokket stadig til start, da det vil være i trænerens vilje og ånd.  I marts blev Holger Schmezer 65 år, og dette skulle være hans sidste sæson som landstræner. Planen var at han mod slutningen af året ville engagere sig mere som privat træner og dommer.  Kilde: Pferd-aktuell.de    Isabell Werth (Arkivfoto: JP-Photo)