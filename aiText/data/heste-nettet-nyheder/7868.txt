Gillian Higgins; hestens fysik og biomekanik
2011-07-05T08:00:01
Når sportsmassør, instruktør og dressurrytter på topplan, Gillian Higgins, i august gæster Danmark, kan hesteinteresserede få sig en oplevelse i særklasse. Engelske Gillian har en sjælden indsigt i fysioterapi, anatomi, biomekanik og komplementær terapi. Fysiologi og biomekanik Hesten har 205 knogler og over 700 skeletale muskler, som bindevæv, ledbånd, ligamenter og sener forbinder. Mange kender kun de store muskler, og de fleste vil have svært ved at pege på netop de områder, hesten belaster under træning. Men når Gillian maler muskler og skelet på en levende hest, får man en dybere forståelse for hestens anatomi og biomekanik. "Man ser med egne øjne hvordan muskler, bindevæv og skelet samarbejder, når hesten bevæger sig. Og så forstår man, hvordan man kan forebygge skader og forbedre hestens vilkår og præstationer," fortæller Equine Touch-instruktør, Eva Lønborg. For alle discipliner Både skovturs-, dressur- og springryttere kan få meget ud af at deltage, for hver enkelt disciplin kan have sine særlige problemområder. Gillian er selv sportsrytter og dressurrytter på topplan og har derfor særlig indsigt i hestens levevis inden for disse discipliner. Efter mønstring vil Gillian demonstrere pilates for heste, og der vil efterfølgende være mulighed for at købe signerede bøger og dvd'er. Gillian taler et let forståeligt engelsk, og der vil være mulighed for oversættelse efter behov. Se mere på www.equinetouch.dkFakta Tid: 27. august kl. 9:30-16 Sted: Stald Egely, Dalbyvej 56, Lille Skensved. Køb billet på BILLETnet. Pris: kr. 750,- For IETA, Skandinavien-medlemmer og dyrlægestuderende er prisen kr. 650,-Medlemskort / studiebevis forevises ved indgangen. Kilde: Pressemeddelelse