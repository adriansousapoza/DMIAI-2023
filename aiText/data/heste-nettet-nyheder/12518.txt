Talentfulde nye pararyttere søges til talentsamling
2016-10-31T19:25:21
Lørdag den 3. december 2016, afholdes der talentsamling for nye pararyttere på Stald Møllevangen, 4534 Hørve. Det er træner Kitt Winterberg Sørensen der sammen med pararideudvalget afholder samlingen. Så har du ambitioner med din sport, og har du et handicap der giver dig ret til at ride som pararytter, så er det her du skal melde dig til. For at deltage skal du opfylde følgende fem kriterier. Du skal naturligvis have et handicap, og være klassificeret som handicap rytter. Derudover skal du ride til daglig, du skal have din egen hest eller en du kan låne, og så skal du være mellem 10 og 23 år. Pararidesporten er i vækst i disse år, og der kommer flere og flere stævner, men for at få konkurrencerne endnu større og have flere deltagere i hver klasse, gives der nu denne chance for at komme med til en talentsamling og på den måde komme igang med at ride konkurrencer.   For at læse mere, blandt andet hvor du melder dig til, klik her.