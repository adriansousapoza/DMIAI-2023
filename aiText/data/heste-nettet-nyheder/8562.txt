Hestetræning, musik og eksamensforberedelse
2012-02-20T16:26:58
  Hestetræning, musik og eksamensforberedelse; tre ting, der måske ikke normalt kobles sammen, men det blev de i weekenden på Blue Berry Hill.  Her afvikledes de kommende BBH Basis Instruktørers sidste 3-dags samling inden den afsluttende eksamen. Fra fredag morgen til søndag eftermiddag, blev der arbejdet intenst med at samle alle trådene fra det forløbne år og tidligere moduler.  En af underviserne var saxofonist og coach, Bo Staal (www.staalsat.dk), der arbejdede indgående med at forberede instruktørerne på at levere deres absolut bedste til eksamen, og på at finde ind til kernen af hvad det BEDSTE de hver især kan tilbyde er.   "Det er vigtigt at være autentisk, have ro i maven og styr på sig selv, hvis man skal være dygtig til at formidle og give noget videre til andre" siger Susan Kjærgård fra Blue Berry Hill. "Derfor er jeg utrolig glad for at have mulighed for at lade Bo arbejde med instruktørerne. Hele hans koncept "Det Bedste kommer fra dig" går perfekt i tråd med vores filosofi og ønske om at skabe glade, velafbalancerede heste og mennesker. Det er sundt for os at blive set på med nye friske øjne, der kommer udefra og ikke er en del af vores etablerede hesteverden. Det giver nye og interessante vinkler."  "Afslutningsvist spillede Bo et nummer på sin saxofon, mens deltagerne lavede en eksamens-visualiseringsøvelse. Det er med musikken fuldstændigt som at ride og træne heste: Du kan lære en masse regler og tekniske detaljer, men i sidste ende er det din indføling og indlevelse der skaber flowet og magien. Det illustrerede Bo på fineste vis", afslutter Susan Kjærgård.   Instruktørerne på dette hold, har ca. en måned endnu inden de skal til eksamen, mens hold 3 (der startede i efteråret) skal til deres midtvejseksamen i næste weekend.   Der starter et nyt instruktørhold i maj 2012   Du kan se et kort klip fra Bo's undervisning her Hør Bo spille saxofonen her Læse mere om BBH Basis Instruktør-uddannelsen her