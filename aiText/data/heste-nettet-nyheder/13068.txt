Flere militaryryttere kvalificeret til EM
2017-05-02T12:23:32
Militaryrytternes flotte resultater ved internationale stævner i starten af 2017 betyder, at vi har flere ryttere kvalificeret til EM i military i polske Strzegom (seniorer) og i Millstreet, Irland (junior- og ungryttere). Således kvalificerede de tre juniorer Anna Bjørn, Rikke Nyboe Andersen og Sara Bech Strøm, sig ved stævnet i Polen den forgangne weekend, og det samme gjorde seniorrytter Hanne Wind Ramsgaard.   To hold ved EM Hos seniorerne var Peter Flarup og Mia Hastrup allerede kvalificeret til at repræsentere de danske farver i Polen under EM, og nu hvor Hanne Wind Ramsgaard også er med, kan Danmark stille op både som hold og individuelt i mesterskabet. Det samme gælder for juniorerne, hvor Anna Bjørn, Rikke N. Andersen og Sara Bech Strøm er kvalificeret, og dermed er der mulighed for at stille både individuelt og med et hold i Irland. Ydermere er der flere militaryryttere, der kan kvalificere sig til EM i løbet af maj måned, så det bliver et særdeles spændende år for danske militaryentusiaster.   EM 2017 for seniorer afvikles i Strzegom i Polen i perioden 17. - 20. august. Læs mere her EM for junior- og ungryttere afvikles i Millstreet i Irland d. 19. - 23. juli. Se mere her