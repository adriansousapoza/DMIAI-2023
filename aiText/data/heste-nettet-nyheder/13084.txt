Troensegaard og Dufour brillerede!
2017-05-08T10:36:57
Det blev et spektakulært og velplanlagt landsstævne i weekenden i Vallensbæk, for de knapt 200 startende ekvipager. Stævnet bød på masser af ridning på højt niveau, og flotte præstationer fra især Cathrine Dufour og Anne Troensegaard, men hvor ryttere som Nanna Merrald og Katrine Springborg tillige markerede sig positivt, og hvor også en række gamle kendinge havde fundet vej til stævnet   Flot arrangement med kort varsel Landstævnet på Sjælland her i weekenden den 5-7 maj 2017, var med kort varsel blevet flyttet fra frederiksværk Ridecenter, der har været ramt af kværke og derfor har været isoleret i en periode, til Sportsrideklubben Vallensbæk, som på imponerende ultra kort tid, fik forberedelserne til at falde i hug, og formåede at stille med et fantastisk flot arrangement. Det var imponerende, taget i betragtning af at det var knapt 200 starter tilmeldt og klar til at indtage dressur banerne på Vallensbæk Ridecenter i løbet af weekenden.   Selvom vejrguderne har haft lidt vanskeligt ved at bestemme sig for at det skulle blive forår, var også vejret på den primært medgørlige side, således at landsstævnet alt i alt blev afviklet i stort set optimale rammer.   Fredagens klasser - flere sejre til Michael Søgaard Stævnet blev skud i gang med MB1, hvor sejren blev tildelt Michael Søgaard på Overgaard's Zacku (e. Blue Hors Zack / Londonderry) efter et flot og velgennemført ridt, der af dommerne blev belønnet med 70,203 %. Andenpladsen gik til Annsofie Nilausen og Elverhøjs Sakharov (e. Blue Hors Romanov / Amiral) som opnåede 69,122%, mens Anne Troensegaard på DV-hesten Fürstenblick (e. Fûrstenball / Bernstein) blev 3'er med 86,378%.   MA1'en blev helt suverænt vundet at Cathrine Dufour på unghesten Bohemian (e. Bordeax / Samarant), der fremviste et super ridt, som resulterede i ikke mindre end 73,465 % i point. To'er blev Nana Gajhede på Zoom-In Firfid (e. Milan / Schwadroneur) med 68,860%, mens Sandra Aagaard Hyrm på Cavanillas-W ( e. Florett.com / Donnerhall) indtog tredjepladsen med 86,377%.   Fredagen sluttede af med dagens højeste klasse, nemlig Intermediare II, hvor Michael Søgaard endnu engang var på banen og indtog sejren med hesten Gallardo V (e. Gribaldi / De Niro) med 71,491%. Andenpladsen red Kathrine Springborg sig til på DV-hesten May Candeloro (e. Michellino / Chrevi'S Cavallo) med 69,956%, mens tredjepladsen gik til svenske Eva Fahlbrink på Amberson med 69,649 %.   Lørdag under forårssolen Lørdagen bød på sommerlige vejrforhold med høj sol og startede ud med MB3, der endte med en delt førsteplads mellem Karoline Louise Skøt på Sir Joules (e. Sir Donnerhall I / De Niro) og Anja Maria Moa på Stenkjers Fortuna (e. Blue Hors Romano / Schwadroneur). Begge red til 68,792. Tredjepladsen gik til den ved stævnet så flittige Katrine Springborg på Springborgs Guyana (Fûrst Romancier / Diamond Hit), der opnåede 68,500 og sikrede sig tredjepladsen.   Næste klasse var Grand Prix, hvor Michael Søgaard hjemtog sejren på Gallardo V (e. Gribaldi / De Niro). De opnåede rent 70,00 %. To'er blev Jacob Nørby Sørensen, der stillede op for Sverige på Chuppa Chup AS, og opnåede 68,500 %, mens tredjepladsen igen gik til Michael Søgaard på Overgaard's Lawell (e. Weltjunge/ May Sherif) til 66,733 %.   Næste klasse var Prix St. George, og her satte Cathrine Dufour med den blot 7-årrige Bohemian (e. Bordeux / Samarant) sig solidt på førstepladsen med 72,456. Flittige Nanna Skodborg Merrald indtog både anden og tredjepladsen med henholdsvis Gørklitgårds Quater Boy (e. Quarterback / Blue Hors Don Schufro) med 71,053 %, og Sådan Que (e. Quarterback / Royal Diamond) med 69,035 %.   Lørdagens sidste klasse var MB0. Den blev vundet af Marie Mikkelsen på Quiara (e. Quaterback / Don Frederico) med 73,526 %, mens andenpladsen blev indtaget af Anne Troensegaard på Fürstenblick (e. Fürstenball / Bernstein) med 70,385 %. Tredjepladsen tog Line Rude Hare sig af på hesten Feldbæks Magnifique (e. Blue Hors Don Schfru / Milan. De opnåede en dommerscore på 69,423 %.   Søndag - suveræne Anne og Cathrine Søndagens første klasse var MB2, hvor Anne Troensegaard med 70,855 % to sig af sejren på Füstenblick (e. Fürstenball/Bernstein). Tæt efter fulgte Anne-Sofie Nilausen på (Elverhøjs Sakharov e. Blue Hors Zack / Amiral) med 70,592 %. Tre'er blev Marie Rune på Engbjerggårds Black Magic (e. Blue Hors Hotline / Hohenstein EH) med 69,803%.   Den efterfølgende MA1 klasse blev suverænt vundet af Anne Troensegaard med hendes faste partner og UVM stjerne, trakehner vallakken Kipling (e. Hofrat / Höhenstein) med 70,556 %. Det blev Annes afrunding på, et for hende særdeles vellykket landsstævne, men flere flotte placeringer.   Andenpladsen gik til Sanne Svendsen på Hannah Montana W (e.Blue Hors Doolittle / Sidney). Ekvipagen red til 70,00 %. Kathrine Springborg sikrede sig tredjepladsen med hjemmeavlede Springborg Guyana (e. Fürst Ramancier / Diamond Hit) og opnåede 69,907%.   Dagens Grand Prix Special, havde kun to ekvipager til start, som dog måtte kæmpe intenst om sejren. Vinder blev Christina Søs Larsen på Heslegård's Romulus (e. Heslegård´S Rubin / Heslegård'S Louis) med 65,359%, men med kun få marginaler ned til den tidligere Verdensmester og OL medaljetager Anne-Grethe Törnblad på Sweet Simon (e. Heslegård´S Rubin / Lavallo) der opnåede 65,327%.   Dagens sidste klasse blev til et spændende opgør mellem Cathrine Dufour og Nanna Merrald, i Intermediare I. Cathrine Dufour løb af med sejren, da hun sammen med Bohemian (e. Bordeax / Samarant) fremviste et forrygende og betagende program, der også faldt i dommernes smag. Deres ridt blev bedømt til 74,518%. Nanna Skodborg Merrald var dog tæt på at nå op til Dufour med Gørklintgårds Quater Boy (e. Quaterback / Blue Hors Don Schufro), der opnåede 74,079 %, og hun kunne ikke nøjes med blot en andenplads. Nanna Merrald red sig tillige ind på tredjepladsen på Sådan Que (e. Qauterback / Royal Diamond) med 69,474%, og fik hermed to placeringer i klassen.   Stor ros til arrangørende for et rigtigt flot og velarrangeret landsstævne til trods for den korte forberedelsestid.   Se alle resultaterne fra landsstævnet i Vallensbæk her      Det blev til et flot og valafviklet landsstævne i Vallensbæk i weekenden den 5-7 maj 2017, der bød på masser af dressur af høj klasse ( Arkivfoto: JP-Photo.dk)  