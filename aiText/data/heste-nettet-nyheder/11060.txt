Aktionfyldt dag i Neergaard Arena.
2014-10-17T19:18:27
Dagens første klasse, Mustang Trailers Small Tour blev lidt mere aktionfyldt end ønsket, da den norske rytter Karina Tangedal Lerøen havde et tilsyneladende voldsomt styrt på banen. Hun måtte blive liggende og måtte afhentes med ambulance hvorefter hun blev kørt til tjek på Odense sygehus. Det er dog netop blevet oplyst at ikke er kommet slemt til skade og er på vej tilbage til Arenaen nu.   Klassen fortsatte efter opholdet, og bød på mange flotte ridt. Klassen blev redet efter metode B4 hvor rytteren rider omspringning direkte efter endt fejlfri runde. Dette giver en spændende dynamik idet rytteren ofte vil vælge at ride sikkert og omhyggeligt i første del for at komme fejlfrit igennem og derefter give hesten lidt mere tempo for at nå en god tid i omspringningsdelen.   De danske ryttere brillierede i denne klasse og de fire første pladseringer tilfalder danske ekvipager. En enkelt hollænder sneg sig ind i præmierækken med en femteplads.  Lars Bak Andersen på hingsten Acoraya e.Corland/Sit This One Out red en forrygende hurtig runde og endte fejlfrit i tiden 22,75 sek. Herefter endnu en hurtig dansker. Kasper H. Hansen viste endnu engang at hans hest er fuldt berettieget til sit navn; Qualified. Qualified er efter Qinar/Carpaccio og de endte med 0 fejl i tiden 23.40 sek. Tredje bedste rytter blev danske Bernt Spanggaard Andersen på Bellevue e. Numero Uno/Hold Up Premier. Ligeledes fejlfrit i tiden 24,15 sek. Fjerde placerede rytter blev danske Christian Petersen på Grazy Alfarvad Z e. Grungold II/Golden Wind i tiden 24,55 sek, fejlfrit. Femte placerede og klassens eneste udenlandske placerede blev hollandske Dominique Roelofsen på Capri Rubertha R e. Wender R/Germus R med nul fejl og tiden 24,59 sek. Resten af resultaterne ses her.   Den derpå følgende klasse i Neergaard Arena var Subaro Small Tour, der rides som tidsklasse på lang bane med hele 13 spring.   Førstepladsen gik til polske Maksymilian Wechta på Boliwia e. Elvis/Farn med nul fejl i tiden 51,01 sek. Herefter irske Shane Carey på Becham Røntved e.Stald Calles Bror Balle, ligeledes med nul fejl og tiden 52,83sek. Tredje og sidste placering gik til danske Martin Neergaard Dinesen på Adam L e. Tangelo Van De Zuuthoeve/Gemus R med nul fejl og tiden 52,94 sek. Resten af resultaterne ses her.   Dagens tredje klasse i Neergaard Arena var AV Center Big Tour, en middelsvær International Springklasse med 93 starter fordelt på 11 nationaliteter. Denne klasse rides også som tidsklasse på lang bane.   Klassen blev vundet af den hollandske Doron Kuipers på hingsten W Delta Mossel Jantje e.Pelgrim Z/Heartbreaker med nul fejl i supertiden 24,99 sek. Næstefter kom danske Lars Bak Andersen på 3Q Major e. Carmargue/A*khan Z i tiden 25,35 sek. Tredje placerede blev en gentagelse, ihvertfald hvad rytteren angår. Lars Bak Andersen tog nemlig også denne placering, denne gang på hesten Conte Couleur e.Contendro II/Coriano i tiden 25,62 sek. Fjerde pladsen tilfaldt endnu en dansker, nemlig Lejse Bramminge på hingsten Cascada 33 e.Contact Me/Calvin i tiden 25,74 sek. Femte, og sidste placering i klassen gik til danskeren Kasper H. Hansen på Leonce e.Leonc/Arturo i tiden 26,06. Resultaterne for klassen kan ses her.  