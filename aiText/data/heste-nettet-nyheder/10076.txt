3 Danske verdensmestrer kører om Nordisk Mesterskab i kørsel med hest og vogn i Vendsyssel
2013-07-09T18:38:22
Vendsyssel Køreforening er arrangør af NM på Holtegaard, V. Hassingvej 39, 9330 Dronninglund. Mesterskaberne løber af stablen den 10. til den 14. juli.   Tidsplan: Onsdag den 10/7: Dyrlægekontrol Indmarch og officiel åbning Torsdag 11/7 og fredag 12/7: Dressur Lørdag 13/7: Maraton og junior derby Søndag 14/7: Forhindringskørsel og præmieoverrækkelse Hver disciplin (dressur, maraton og forhindringskørsel) præmieres for sig samt tæller med i den kombinerede konkurrence.   Der er lagt op til en kamp mellem Finland, Sverige, Norge og Danmark på et meget højt sportsligt niveau For en del år var både Sverige og Finland foran Danmark i de fleste discipliner inden for køresporten, men inden for de sidst år er Danmark kommet i spidsen. Det giver spænding og stor mulighed for at høste flere danske medaljer ved de forestående mesterskaber.   2 danske verdensmestre i 1-spand pony-klassen For Danmark stiller Kristina Klindt, der er regerende kombineret verdensmester fra Lippizanerstutteriet i Slovenien i 2011. Kristina kører med sin skimlede 16-årige Lippizzaner Pluto Callisto. For Danmark deltager også verdensmesteren i dressurdisciplinen, Peter Koux, der kører med sin 16-årige Welsh Cob pony Taffy. Kristina Klint er regerende Dansk mester og Peter Koux er tidligere flere gange Dansk Mester og verdensmester fra 2007. De får konkurrence fra VM deltagere fra hvert af de andre Nordiske lande: Rebecca Kristiansen fra Sverige, der blev nr. 11 ved det seneste VM, Wenche Johannesen fra Norge, der blev nr. 13 og fra Findland Hannu Kalalahti der blev nr. 23 ved VM.  Kristina Klint, kombineret verdensmester for 1-spand pony, med sin pony Pluto Callisto. Foto: Peter Andersen   2-spand pony-klassen Danmark stiller med to ekvipager: Anette Holst Irming og Bjarne Wiesler. Bjarne Wiesler blev nr. 11 ved VM på Sjælland i 2007 med 1-spand og kører Fjordheste. Anette Holst Irming står til at blive udtaget til VM i Frankrig til oktober.   Dansk verdensmester i 1-spand hest-klassen I klassen 1-spand hest har Danmark et virkeligt stærkt felt. Deltagerlisten tæller bl.a. disciplin verdensmesteren i forhindringskørsel fra sidste år, Ane Wieder, Dansk mester fra sidste år i Horsens, Udo Buchwald, samt Henrik Høper, der er det nærmeste vi i Danmark kommer til en professionel kusk. Henrik underviser i både Danmark, Findland og Sverige. Netop Sverige er også godt kørende i denne klasse og besatte både 2. ,3. , 4., 6. og 7. pladsen ved det internationale stævne på Dorthealyst i foråret. Der er i denne klasse virkelig lagt op til kørsel i verdensklasse.   2-spand hest-klassen I 2-spand-klassen er der foruden NM også VM i år. Det er ikke nemt at få kuskene til at sige at de går efter de pladser der er til et VM. Men fornemmelsen er at Henrik Hansen fra Slagerup på Sjælland går målrettet efter en plads, han har haft et rigtig godt år i år. Men også den tidligere Danmarksmester i over 20 år med 4-spand Ole Buch Jensen, er et godt bud på en vinder i klassen. Han skiftede sidste år til to spand med stor succes. Flere kuske, der tidligere har vundet både DM og NM, stiller til start med nye heste, heriblandt regerende Dansk mester Kurt Klindt samt Hans-Henrik Mosegaard Nielsen og Finn Qvist.   Juniorklassen En stor gruppe danske juniorer er til start ved NM. Mange af dem er i familie med erfarne kuske og har kørt siden de kunne holde en line i hånden. Mikkel Kruse Johansen startede med shetlandsponyer, hvor han er regerende Dansk mester i 2-spand pony II og III, men kører nu med sin store tyske sportspony Leo. Han får kamp til stregen af Mads Kristiansen, Jannich Sloth og ikke mindst af Danmarksmesteren Udo Buchwalds datter Maria Buchwald. Fra Sverige kommer dygtige 5 junior kuske.  Mikkel Kruse Johansen, Dansk mester for 2-spand pony II og III, her med sin nye sportspony Leo. Foto: Peter Andersen  De komplette startlister samt detaljeret program kan findes på www.vendsysselkoreforening.dk  Vendsyssel Køreforening glæder sig til at byde publikum rigtig hjertelig velkommen til Danmarks største kørestævne. Billetter købes ved indgangen. 