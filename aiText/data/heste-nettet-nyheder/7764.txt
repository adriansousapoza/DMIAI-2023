Andreas Helgstrand gør det igen og igen
2011-05-29T14:09:14
Andreas Helgstrand og Famaso tog endnu en sejr ved First Horse International Grand Prix stævnet i Bernstorffsparken.  Den glade vinder ekvipage Foto: JP-Photo.dk I Blue Hors Intermediere kür leverede Andreas Helgstrand endnu et vindende ridt, og det skulle altså blive Andreas fjerde sejr ved det internationale dressurstævne. Andreas har med til stævnet tre heste nemlig Polka Hit Nexen, Famaso og Marron og i går kunne han ses på DR1, hvor han fortalte om sine fremtidsplaner mod OL. I overbevisende stil red han i dag Famaso til 74.625%, hvilket altså gjorde ekvipagen til vindere af klassen.  Andreas Helgstrand og Famaso Foto: JP-Photo.dk Selvom Andreas og Famaso red i silende regnvejr er stemningen blandt publikum høj, og arrangørerne gør også sit til at alle får en god stævneoplevelse. Således opvarmer rytterne på den store arena, fordi opvarmningsbanen desværre pga. regnvejret ikke har været optimal for rytterne. Vejret har dog ikke holdt de mange tilskuere tilbage, og tribunerne i Bernstorffsparken er fyldt med dressurglade mennesker, der nu altså både for mulighed for at se opvarmning og konkurrence, og derudover er der mulighed for at handle i de mange stande der er på pladsen. På de opsatte skærme foran banen har publikum mulighed for at følge rytternes procenter, og ligeledes se hvilken placering de ligger på mens de rider.  Foto: JP-Photo.dk  Nanna Skodborg Merrald og Millibar Foto: JP-Photo.dk Andenpladsen i Intermediere kür klassen blev indtaget af en ganske ung rytter nemlig Nanna Skodborg Merrald og Millibar e.Milan/Liberty Dane. Ekvipagen opnåede 72.200% og lagde sig dermed lige foran svenske Pernille Andre Hokfeldt og Wladimir O.A e.Flemmingh/Florestan I med 72.075%.  Joachim Chr. Thomsen og Figaro Flower Foto: JP-Photo.dk 