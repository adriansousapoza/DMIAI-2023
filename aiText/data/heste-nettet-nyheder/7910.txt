Gode resultater for danskerne ved EM
2011-07-20T23:11:26
De første danske juniorer og youngriders har været på banen i dag, og har klaret opgaven ganske godt ved EM ppå Broholm ganske godt. Hos juniorerne er det Nanna Bronée Madsen og Cathrine Sumborg Christensen der har redet i dag. Nanna Bronée Madsen og Skjoldgaards Monte-Vo opnåede sammen 68.946% og Cathrine Sumborg Christensen og Rohmario opnåede 66.919%, disse to resultater sammenlagt placerer Danmark på en foreløbig 3.plads, det er Tyskland der har føringen efterfulgt af Holland. I mesterskabet for youngriders ser resultatrækken meget ud som hos juniorerne. Rikke Bøllingtoft og Finale opnåede ved dagens ridt 70.263% og Simone Ahlers Pedersen med Cavaler opnåede 67.974%, dette har ligeledes placeret de danske youngriders på en foreløbig 3. plads og her er det også Tyskland der fører efterfulgt af Holland. Torsdag skal de resterende ryttere ride i holdmesterskabet. 