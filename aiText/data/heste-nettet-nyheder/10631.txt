Regeringen dropper træpilleafgift!
2014-04-04T11:58:25
Hestehold stod til at blive ramt hård af de nye energiafgifter for brændsel planlagt indført i år, men den omdiskutterede og stærkt kritiserede lov, droppes nu helt af regeringen   Hestehold slipper Den af regeringen varslede indførelse af nye energiafgifter, der skulle være gædende fra i år, og som pålægger ekstra omkostninger for mange hestehold, er nuhelt droppet af regeringen, oplyser TV2 News her til morgen.   Et bredt politisk flertal vedtog ellers i marts 2012 og med virksning fra 2014 - som et led i energiaftalen - at folk, der varmer op i en brændeovn skulle pålægges en såkaldt forsyningssikkerhedsafgift på den brændsel de køber. Det ville også ramme hestehold der bruger fx træpiller som strøelse i stalden. Det ville som følge af den nye energiafgift betyde, at en 15kg sæk med træpiller ville blive hele 8 kr dyrere, alene som følge af de nye afgifter.   En helt urimelig sidegevinst for Staten, set med hesteejernes øjne, da den nye skat var tiltænt som en energiafgift og ikke en skat på strøelse, men potentielt kunne gå hen og blive en særdeles bekostelig ekstraudgift for mange hestehold.   Omdiskutteret lov Den nye lov har, siden den blev vedtaget i 2012, været udsat for stærk kritik fra diverse interesseorganisationer, og har været stærkt omdiskutteret i medierne. Den er bl.a. blevet beskyldt for at ramme skævt og uhensigtsmæssigt, og for reelt at være en ekstra skat, fremfor en beskyttelse af miljøet. Loven har senere vist sig også at ville blive særdeles bekostelig - for ikke at sige - umulig at administrere. Dette har, her til morgen,ført til at skatteminister Morten Østergård har meddelt lovens endeligt, og loven om indførsel af energiafgift på brændsel er derfor endeligt droppet af regeringen.   Forsyningssikkerhedsafgift rullet tilbage For at stille alle ens, har regeringen i stedet valgt, at fjerne forsyningssikkerhedsfgiften også på andre energikilder som f.eks. fjernvarme og kompensere for de manglende millioner i statskassen, ved at man i stedet regulerer i indkomstskatten ved at sænke bundfradraget for alle i stedet. Dette betyder i praksis en ekstra skat for alle danskere på ca. kr. 1.200 oplyser skatteminister Morten Østergård.   Kilde: TV2 News, fredag den 4. april 2014   