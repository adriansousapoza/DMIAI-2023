Grand Prix-sejr til Patrik Kittel
2012-01-17T00:13:42
Svenske Patrik Kittel, som fører World Cup tuneringen i dressur, havde en imponerende weekend ved det nationale stævne i Münster, Tyskland, med sejr i både Grand Prix og Grand Prix Kür på Silvano.  Patrik Kittel havde flere heste med, og det blev til en femteplads i fredagens Prix St. Georges med 69,825 % med Shiraz Black. Klassen blev vundet af Oliver Oelrich på avlshingsten Rock Forever NRW e. Rockwell/Landstreicher med 74,561 %. Nadine Campellmann indtog andenpladsen med Diamond Hit-datteren, Diamond Girl med 72,018 %.  Lørdagens Intermediaire I blev blandt flere prominente navne blandt placeringerne, vundet af Oliver Oelrich med Rock Forever NRW med 74,386 %. Igen blev det til en andenplads for Nadine og Diamond Girl, denne gang med 71,754 %. På tredjepladsen kom dressur-legenden Hubertus Schmidt med Estobar NRW med 70,526 %. Fjerdepladsen blev indtaget af Ingrid Klimke, der red Dresden Mann e. Dresemann/Florestan I til 70,439 %. Helen Langehanenberg, tidligere elev hos Ingrid Klimke og rytter til bl.a. Responsible og Damon Hill, red Cote d´Azur e. Cadeau/Patricius xx til 67,719 %, hvilket rakte til en 7. plads. Patrik Kittel sluttede med Shiraz Black på en 8. plads med 67,368 %.  I lørdagens Grand Prix Special blev det til sejr for Isabell Werth med Don Johnson e. Don Frederico/Warkant med 72,638 %. I denne klasse red Patrik Kittel De Niro-sønnen Don´t forget til en tredjeplads med 69,702 %.  Patrik vandt lørdagens Grand Prix med 71,721 % med Silvano e. Rubinstein I/Cocktail.  I søndagens Grand Prix Kür vandt Patrik og Silvano ligeledes klassen med 79,65 %. Andenpladsen gik til Ingrid Klimke og Liostro e. Le Primeur/Wenzel I med 74,95 %. Christoph Koschel, der solgt sin GP-hest Donnperignon til Anna Kasprzak, var på banen med hans 10-årige Rostropowitsch e. Rockwell/Coriograf B, som med 74,94 % indtog tredjepladsen. Fjerdepladsen gik til finske Emma Kanerva og Donnelly e. Donnerruf/Athletico med 74,25 %.   Resultaterne kan ses her.