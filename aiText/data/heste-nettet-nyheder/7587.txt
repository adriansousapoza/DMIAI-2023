Uddannelsestema: Jordbrug, fødevarer og miljø
2011-04-02T11:37:44
Rigtig mange står overfor at skulle vælge uddannelse i den kommende tid, og det kan være lidt af en jungle at finde rundt i. Der er mange beslutninger, der skal tages, og mange spørgsmål, der skal overvejes. Heste-Nettet har samlet information om forskellige uddannelser med dyr, primært med henblik på at kunne arbejde med heste, og så har vi talt med folk, der allerede er i gang og gerne vil dele deres oplevelser med os. Beskrivelse Bacheloruddannelsen Jordbrug, fødevarer og miljø blev startet i efteråret 2008. Der har været stigende optag på uddannelsen år for år - og erfaringen viser, at mange af de studerende har hest eller interesse for heste. Uddannelsen omfatter kurser som jordbrugs- og fødevareproduktion, agro-økologi, genetik og evolutionslære samt almen molekylærbiologi, men der er også en lang række linjer og valgfag, så man selv kan sammensætte indholdet af sin uddannelse. I naturlig forlængelse af bacheloruddannelsen er der fire kandidatuddannelser at vælge mellem: Biosystemteknologi, Agro-Environmental Management, Agrobiologi og Molekylær ernæring og fødevareteknologi. Varighed Bacheloren tager tre år og leder videre til flere forskeliige kandidatuddannelser. Optagelse Ansøgningsfrist via kvote 1 er 5. juli 2011. Økonomi Der kan ansøges om SU Uddannelsessteder Uddannelsen foregår på Aarhus Universitet. Læs mere om uddannelsen på www.agrsci.au.dk/bachelor Oversigt over forskning med heste der foregår i forbindelse med uddannelsen netop nu: Stress hos heste med/uden mavesår (specialeprojekt) Sammenhæng mellem frygt og indlæring Tilvænning af heste Vitamin E tilskud Temperamentsvurdering af Islandske heste (bachelorprojekt) Social indlæring (specialeprojekt) Udarbejdelse af nyt avlsmål for Dansk Varmblod (specialeprojekt) Gruppehold (Nordisk samarbejdsprojekt) Sårheling hos heste Fordøjelse af stivelse Uddannelsesartiklerne er et forsøg på at samle information om uddannelser med heste. Redaktionen modtager gerne tilføjelser, rettelser og gode idéer.