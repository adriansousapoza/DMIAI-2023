Trump stopper ny lov mod soring!
2017-01-25T18:57:30
Den under Obama fremsatte lov til beskyttelse af Tennessee Walking Horses mod den barbariske og særdeles smertefulde behandling kaldet 'soring', der tjener til at få hesten til at løfte sine ben kunstigt højt, bliver nu sat på hold af den nye præsident Trump   Stopper lov første dag som præsident Det fremlagte amerikanske lovforslag, The Horse Protection Act (HPA) amendment, der omhandler træningsmetoder og forbyder anvendelsen af kæder og opstyltede sko på Tennesee Walking Horses, og tillige omhandler bemyndigelse af inspektorer til at håndhæve loven, er første dag inde i den nye regerings levetid, allerede blevet sat på hold af den nye Trump administration ( 20. januar 2017).   Barbarisk og smertefuld træningsmetode Soring betegnes den metode, hvor trænere forårsager heste stor smerte ved hjælp af kemisk ætsende midler på hestens koder og ved at påføre fysiske tiltag som store styltesko og kæder, for få hestene til at løfte deres ben unaturligt men imponerende højt. En meget barbarisk og særeles smertefuld behandling af de ellers meget rolige og tillidsfulde heste, som racen er kendt for at være.      Typisk eksempel på tunge styltesko som påførers hesten således at dens forpart stilles kunstigt højt og den løfter sine forben unaturligt højt.   HPA lovgivningen forbyder allerede salg eller fremvisning af heste der været udsat for metoden og forbyder forskelligt udstyr, men metoden praktiseres fortsat i udbredt grad, og det var håbet for mange amerikanere og hestefolk verden over, at den nye skærpelse af loven og øget kontrol på området, ville bidrage til at denne barbariske og helt uacceptable adfærd overfor de sagesløse heste endeligt ville overgå til historiebøgerne.   Skulle træde i kraft den 24. januar Det var hensigten at lovændringen skulle publiceres i det federale regster i går den 24 januar 2017, hvorefter lovstramningen ville træde i kradt, men Trump har allerede på sin første dag i sit nye embede, sat en stopper for at loven træder i kraft.   Alle ikke ikrafttrådte love - tilsidesættes Det Hvide Hus har udstedt et momorandum, som foreskriver, at alle endnu ikke offentliggjorte regler og lovforslag skal trækkes tilbage til de respektive administrative kontorer for en grundig gennemgang og revurdering.   "Bureaukratisk brokkeri, har skrinlagt et forslag som alle lovgivere og offentlige kontorer ellers var enige om var det rette at vedtage! " udtalte en tydeligt skuffet og yderst utilfreds Wayne Pacelle i forbindelse med annonceringen af, at lovstramningen til beskyttelse af Tenneessee Walking Horses mod soring alligevel ikke ville blive vedtaget.   Parcelle er præsident og CEO for foreningen The Humane Society of the United States, en forening der går ind for human behandling af alle dyr og som udgør USA's største dyrebeskyttelses organisation.   Vil du vide mere?   Vil du vide mere, er der her et link til You Tube video der viser soring teknikken anvendt (kan ses her) men der må nødvendigvis medfølge en ADVARSEL om, at dette er MEGET stærke billeder.   Link til engelsksproget faglig artikel om hvad soring er, kan ses her   Se åbent brev til Trump fra vælger i North Carolina, efter at loven blev stoppet "6.000 underskrifter på mindre end 21 timer", her      En hest udsat for soring, har ofte vanskeligt ved at lægge sig og rejse sig. Bemærk at dens ben er bandageret med gaffa-tape m.v. under hvilke den formentlig vil være smurt med ætsende kemikalier