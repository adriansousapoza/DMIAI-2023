London solgt for 8.600.000 euro!   Opdateret
2014-04-07T21:45:26
Hen over weekenden har der været auktion på fra det konkursramte Eurocommerce, som sluttede i dag. Eurocommerce London - indehaver af både sølvmedaljen for hold til OL i Londen 2012 samt ikke mindst den individuelle sølvmedalje - blev solgt for ikke mindre end 8.600.000 euro svarende til ca. 64,2 mio danske kr til Glock Horse Performance Center, som bl.a. er sponser for Edward Gal og Hans Peter Mindehoud. Glock Horse Performance Center har nu sikret at den succesfyldte ekvipage forbliver samlet. London vil fortsat vil blive redet af Gerco Schröder, som var rytteren der sikrede London de to OL medaljer i 2012. Købesummen er uden de ekstra omkostninger, der kommer ved en tvangsauktion, og prisen løber i alt op på ca. 10.000.000 euro. Mindstebuddet ved auktionens start var 4.000.000 euro. På auktionen var der intet mindre end 31 heste fra Eurocommerce, hvor flere af dem er kendte topheste, som har gået de højeste klasser. London er selvfølgelig den mest kendte af dem alle sammen. Der har været snak om London måske skulle blive den dyreste offentligt kendte solgte hest overhovedet - men London har altså ikke slået Palloubet d'Halong, som blev solgt for 11 mio. euro. Topscorene i auktionen ud over Londen var Seoul, som blev solgt for 307.500 euro, Vingino's som blev solgt for 305.000 euro, New Orleans som røg for 210.000 euro, Capetown som gik for 187.000 euro og ikke mindst Callahan som røg for 180.000 euro, og samlet gik hestene for 11.126.151 euro. Listen over priserne på alle hestene kan findes HER. På auktionen har der ud over hestene, også været selve gården samt flere lastbiler som tilhørte Eurocommerce. Kilde: horses.nl