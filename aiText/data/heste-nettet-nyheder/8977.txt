Fortsat føring til Sofie Jeppesen i DRF-mesterskabet i dressur for U25
2012-06-02T13:09:30
Sofie Jeppesen (BRO) og Hedebo's First AS leverede for anden dag i træk den bedste præstation i DRF-mesterskabet for U25, og ekvipagen ligger hermed også samlet i front. 2. afdeling af mesterskabet blev redet i Intermediaire II lørdag morgen på Broholm. 3. og sidste afdeling rides søndag. 2. afdeling af DRF-mesterskabet for U25 var sponsoreret af First Horse Hesteforsikring.   Sofie Jeppesen i front U25 Lørdag morgen indtog U25-rytterne bane 1 på Broholm for at ride 2. afdeling af deres mesterskabsklasse. Som i 1. afdeling blev det Sofie Jeppesen på Hedebo's First AS, der leverede klassens bedste program til 67,84 %. Med samlet 135,366 % % ligger ekvipagen fortsat i spidsen for mesterskabet, der afgøres efter 3. afdeling, der rides i kür søndag fra kl. 14.00.   Tæt løb i mesterskabskampen Som i 1. afdeling blev det Nadia Algren (HDR) på Joker Selection, der tog 2. pladsen i lørdagens klasse med 65,79 %. Hermed ligger ekvipagen også nr. 2 i mesterskabskampen med samlet 132,027 %. 3. pladsen i 2. afdeling gik til Maria Kjærgaard (SPR) på Lé Mano med 62,32 %. Den samlede 3. plads i mesterskabet indtages af Carina Nevermann Torup (RØH) på Chabrell med samlet 127,141 %.   Danmarks bedste dressurryttere dyster om mesterskaber på Broholm DRF-mesterskabet for U25 afvikles ved det traditionsrige DM-stævne på Broholm. Det er 9. gang, at DM i dressur afvikles i de smukke omgivelser på Broholm Slot i Gudme, og stævnet er i år større end nogensinde. De fem mesterskaber afvikles i dagene fra den 31. maj til den 3. juni, og for seniorerne i dressur og paradressurrytterne er det ikke kun mesterskabstitlen, der er på spil. Landstrænerne står klar på sidelinjen og følge rytterne nøje, idet rytterne i bruttogrupperne også kæmper om en plads på de danske landhold, der skal repræsentere Danmark ved OL og PL i London senere på året. Dansk Ride Forbunds protektor HKH Prinsesse Benedikte overrækker præmier i mesterskaberne.   Program: DM i dressur, DM i paradressur, DRF-mesterskaberne for junior, ungrytter og U25 og Bundgaard Byg Cup   Lørdag den 2. juni 08.00 DRF-mesterskabet for U25 (2. afdeling) 09.00 DRF-mesterskabet for juniorer, kür (3. afdeling) 11.55 Bundgaard Byg Cup, Intermediaire I 12.00 Gorrissen Federspiel DM i dressur, Grand Prix Special (2. afdeling) 16.00 Basisbank DM i paradressur, kür (grad IV) 17.35 Basisbank DM i paradressur, kür, (grad IA) 17.45 Basisbank DM i paradressur, kür (grad IB) 17.55 Basisbank DM i paradressur, kür (grad II) 18.15 Basisbank DM i paradressur, kür (grad III)   Søndag den 3. juni 08.00 DRF-mesterskabt for ungryttere, kür (3. afdeling) 10.40 Bundgaard Byg Cup, Intermediaire I kür 14.00 DRF-mesterskabet for U25 (3. afdeling) 15.00 Gorrissen Federspiel DM i dressur, Grand Prix Kür (3. afdeling) Programmet er foreløbigt, og der kan forekomme ændringer. Se det fulde program på Broholm Rideklubs hjemmeside.   Broholm Rideklub   Kilde: DRF  Sofie Jeppesen (BRO) og Hedebo's First AS (Arkivfoto: JP-Photo)