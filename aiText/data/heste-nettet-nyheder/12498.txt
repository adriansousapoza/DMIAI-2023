Suveræn sejr til Daniel i Intermediere
2016-10-23T21:34:58
Der var en suveræn sejr til Daniel Bachmann Andersen og en absolut velfortjent tredjeplads til Maria Anita Andersen i CDI2 Helgstrand Danmark Intermediare, søndag ved Odense Horse Show, mens hollandske Marlies van Baalen tog sig af andenpladsen   Intermediere I startede ud fra morgenstunden søndag i de to-stjernede konkurrence Helgstrand Denmark Intermediare I. Der var i alt tilmeldt 18 ryttere til start, fordelt på fem nationer heraf halvdelen danske.   Daniel og Zepter sejrer Daniel Bachmann Andersen og Blue Hors Zepter E. Onassis /Michellino præsterede et helt formidabelt og flydende ridt ved søndagens to-stjernede Intermediere I, og overgik hermed deres præstation fra gårdsdagens Prix St. Georges, hvor de sikrede sig en andenplads i konkurrencen og en samlet score på 72,763. I dagens Intermediere I, blev niveauet skruet yderligere en tak op. Det gjaldt både selve præstationen, men også dommernes karakterer. Det var et flydende og kraftfuldt program, som Daniel og den 8-årige hingst fremviste, og hvor samarbejdet mellem hest og rytter tydeligvis fungerede optimalt. Deres ridt blev af de 5 mand store dommerpanel belønnet med en velfortjent score på 73,974, der sikrede dem en klar føring og en endelig sejr i klassen. Publikum brød efterfølgende ud i fuld jubel.      Daniel Bachmann Andersen på Blue Hors Zepter (Dariusz Foto)   Carina Cassøe Krüth første dansker Carina Cassøe Krüth var første rytter på banen på Audrey e. Aljano / Caletto. Det blev til et pænt program, der af dommerne blev bedømt til 67,368. Dernæst var det Norske Hele Gjerde's tur på Sandbaeks Don Aron e. Don Shufro. Det blev til en samlet bedømmelse til 66.079.   Juliane Brunkhorst fra Tyskland på Curanus e. Contract kom herefter på banen og leverede et program der gjorde at ekvipagen lige netop kneb sig ind på en foreløbig førsteplads foran Carina Cassøe. Hollandske Christine Goes på hesten Accountability Bellissimo e. Florencio / Flemmingh, havde ikke det bedste ridt i dag og fik af dommerne en samlet bedømmelse der rakte til 62,595. Næste rytter på banen var unge Anne Zbrandtsen på Holsteins Floridor e. Florecio / Ragazzo, der opnåede en dommerscore på 67,395, og herefter europamestrene for arabere Signe Kirk Kristiansen og hingsten Zonyx OX, der red til 65,526.      Signe Kirk Kristiansen og hingsten Zonyx OX (Dariusz Foto)   Foreløbige topplaceringer til Mejlgaard og Kasprzak Michala Mejlgaard Jensen på Uno IV, startede herefter som fjerde dansker og red et pænt og flydende program, der bragte hende en foreløbig førsteplads i klassen med karakteren 69,605.      Michala Mejlgaard Jensen på Uno IV (Dariusz Foto)   Stillingen holdt frem til anden afdeling, hvor Anna Kasprzak og Fuerstenstein skulle forsøge at forbedre deres resultat fra lørdagens Prix St Georges. Ekvipagen red et rigtig pænt program, der af dommerne blev belønnet med 69,342, og rakte til en foreløbig andenplads lige efter Michala.      Anna Kasprzak og Fuerstenstein (Dariusz Foto)   De førende placeringer holdt frem til tyske Kathleen Keller entre på banen med Das Projekt. Ekvipagen leverede et overbevisende program, der gav ekvipagen en samlet score på 70,500, som bragte dem helt i front af konkurrencen.   Det blev imidlertid ændret da Daniel Bachmann Andersen kom i arenaen og tog førstepladsen med et overbevisende og publikum med storm.   Andenplads til Holland Merlies Van Baalen fra Holland, der vandt lørdagens Prix St. Georges med 73,184 (se her) med samme hest som hun red i denne klasse, nemlig Dion Johnson, var næst sidste rytter på banen. Ekvipagen er tydeligvis populær hos publikum og de præsterede også et ridt der var næsten lige så overbevisende som i går. Ekvipagen, modtog stort bifald fra tilskuerne efter deres præstation og havde især et kraftfuldt og flot travprogram. Præstationen blev belønnet med 72,579 af dommerne, hvirmed de overtog andenpladsen i konkurrencen.      Merlies Van Baalen på Dion Johnson (Dariusz Foto)   Flot tredjeplads til Maria Danske Maria Anita Andersen var sidste rytter på banen med Ludowitz. De havde en dramatisk start (se her), men fik en ekstra chance af dommerne, genvandt fatningen og gennemførte på fornem vis deres ridt, som gav dem fuldt fortjent en tredjeplads i konkurrencen med 72.079.      Maria Anita Andersen på Ludowitz (Dariusz Foto)   Hermed blev det til en flot sejr til Daniel Bachmann Andersen og en fuldt fortjent bronze til Maria Anita Andersen til Danmark i intermediere I, mens hollandske Marlies Van Baalen tog sig af andenpladsen.   Se resultaterne fra klassen her  