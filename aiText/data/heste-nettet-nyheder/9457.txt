Heste i Kulturnatten/København 
2012-10-12T08:55:23
  Der er Kulturnat i København i dag fredag den. 12. oktober. Dansk Køre Selskab har fået tilmelding fra 12 ekvipager, der vil køre rundt inde midt i København. De har planlagt at mødes i ridehuset på Christiansborg mellem kl. 17:00 og 17:45, hvor de vil spise deres medbragte mad. For- og fraspænding sker på Ridebanen. Turen i kulturnatten er planlagt til at slutte kl. 22:00. Dansk Køre Selskab har henstillet kuskene til at køre med traditionelle gamle hestevogne med en påklædning der passer til.     Der er en helt speciel stemning i København på Kulturnatten, hvor alle institutioner der gerne vil have besøgende og gæster har åbent. Blandt andet har hele Christiansborg åbent - også den politiske del.   DR har ligeledes specielle arrangementer i DR-Byen. Og så har Carlsbergs museum med hestestalden også åbent, det er et af favoritstederne for kuskene og deres gæster. Ekvipagerne tager ikke uindbudte gæster med rundt.   Christiansborg Ridebane På Christiansborg Ridebane vil Den Kongelige Stald fremvise nogle kareter kl. 19:00. Kl. 19:10 vil det ridende politi give opvisning og kl. 19:30 giver Gardehusarregimentet opvisning.  Foto: Jørgen Konge