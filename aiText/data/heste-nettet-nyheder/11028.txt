Hyperflexion sat under lup
2014-10-13T21:55:25
Moderne videooptagelsesudstyr benyttet i to grundige forskningsstudier, fastlår, at hyperflextion har en række uønskede sideeffekter, som underbygger den stadigt kraftigere kritik af denne træningsmetode.   For nylig er to særdeles interessante forskningsstudier blevet offentliggjort i det internationale tidskrift Journal of Animal Physiology and Animal Nutrition. Studierne udforsker de ofte debatterede velfærdsimplikationer, der hyppigt forbindes med hyperflexion som træningsmetode.   Tynd forskningsgrundlag Hyperflexion, som også er kendt under betegnelsen rollkur, praktiseres af nogle ryttere og trænere i uddannelsen af - især dressurheste. Træningsmetoden, der i de senere år netop mistænkes for, at resultere i forringet hestevelfærd, grundet den kraftige overbøjning af hestens hals og nakke, er som følge heraf allerede forbudt i flere lande, men forbudene fastsættes fortsat på et tyndt videnskabeligt grundlag. Nu har to nye forskningsstudier, forsøgt at kaste lys over nogle af de mulige implikationer for hesten som følge af træningsmetoden.   Hyperflexion anvendt i træning Nu har forskere imidlertid anvendt nye teknologiske metoder til at undersøge virkningen af hyperflexion af heste mens de bliver redet.   Resultaterne blev foruden offentliggørelsen i det internationale fagtidsskrift præsenteret af Andrea Zebisch, der var en af de 4 tyske forskere bag forskningsstudierne, på den internationale ISES konference, der blev afholdt i Danmark i august i år.   Banebrydende teknologi I det første studie undersøgte de tyske forskere indvirkningen af forskellige hoved- og halspositioner på 'larynges' muskel på den redne hest. Forskerne optog videosekvenser af 14 heste ved anvendelse af helt ny teknoogi, såkaldt 'overground endoskopi'( se her).   Der blev optaget sekvenser af hestene både i hvile og i de følgende forskellige ridefaser: Udstrrækningsfasen I almindelig arbejdsposition I hyperflexion (roll-kur) Ved en sammenligning mellem resultaterne optaget når hesten var i arbejdspositionen blev sammenlignet med optagelserne fra når hesten arbejdede i hyperflexion. Resultaterne dokumenterede en markant sammenpresning af hestens ganashe og af strubehovede.   Ingen andre forklaringsfaktorer fundet Ændringerne havde ingen sammenhæng med hestens alder eller uddannelsesniveau og var tillige uafhængige af hvorledes hestens i øvrigt var anatomisk bygget omkring strube, hals, nakke og ganashe. På baggrund af undersøgelserne konkluderer forskerne at hyperflexion forårsager betydelig sammenpresning af området omkring hestens strubehovede.   Stresspåvirkning af hesten I det andet studie, undersøgte forskerne, hvilken indflydelse hoved og halspositionen havde på fysisk og psykologisk stress hos 18 redne heste. Forskerne målte hjertefrekvenser, hjerterytme-variation, og tilstedeværelsen af kortison i blodet. Igen blev målingerne foretaget mens hestene var i hvile, mens de blev redet i en almindelig arejdsposition og under hyperflexion. Herudover blev hestenes ridelighed og generelle adfærd opserveret og bedømt for alle de tre positioner, dels af rytteren selv samt en udeforstående observatør.   Forøgede kortison niveauer Resultaterne viste kun en relativt lille variation i hjertefrekvens og i hjertefrekvens variationen mellem de heste der blev redet i almindelig arbejdsposition og i den hyperflexede position. Derimod viste blodets kortison niveauer en betydelig stigning hos de heste der blev redet i hyperfexion sammenlignet med den normale arbejdsposition af hoved og hals.   De observerede registreringer af hestenes adfærd under ridningen, gik fra godt til værre på samtlige måleparametre, når der blev sammenlignet mellem den normale arbejdsposition og den hyperflexede position.   Ændringerne i blodets indhold af kortison, blev af forskerne skønnet at være en fysisk reaktion, og antagelsen om, at en overbøjet hals og nakke, påfører hesten en stressreaktion, hermed underbygget. Observationerne fra ryttere og obervatører tyder ifølge forskerne endvidere på, at hyperflexion har negative konsekvenser for hestens velfærd, som minimum mens træningsmetoden anvendes og træningen står på.   Synopsen på forskningsprojektet findes her: Kilder: Zebisch, A., May, A., Reese, S. and Gehlen, H. (2014), Effects of different head-neck positions on the larynges of ridden horses. Journal of Animal Physiology and Animal Nutrition, 98: 894-900. doi: 10.1111/jpn.12154. Zebisch, A., May, A., Reese, S. and Gehlen, H. (2014), Effect of different head-neck positions on physical and psychological stress parameters in the ridden horse. Journal of Animal Physiology and Animal Nutrition, 98: 901-907. doi: 10.1111/jpn.12155      Hest under hyperflexion  