Hesteassisterende terapeut; er det dig?
2014-05-27T23:02:59
Til sommer bliver de første 8 hesteassisterende terapeuter i Danmark færdige hos Happyhorses. De har så gennemført 2 års uddannelse i hesteassisteret terapi. På uddannelsen har de fået en solid indsigt i arbejdet med heste og mennesker; de har øvet sig, de har mærket sig og lært at arbejdet med andre mennesker starter med arbejdet med sig selv! Der har været undervisning og øvelser i emner som Kroppens sansninger, Det sociale nervesystem,Traumer og håndtering, Kontakt, Psykologien i kroppen til hest, Dosering i terapi, Psykiatriske diagnoser, Meditation og helbredelse, Kommunikation, Hesten som co-terapeut og meget andet.   Uddannelsen byder på 5 forskelllige gæstelærere.   "Det har været en spændende tid med mange gode oplevelser af hvad vi kan som heste og mennesker sammen. Det bliver ligeså spændende at følge de færdiguddannedes vej videre; der er allerede flere som har ført arbejdsmæssige idéer ud i livet og flere er på vej. Meget sker på 2 år", siger Truels Vallø Bisgaard, der er stifter af uddannelsen.   I sommer startede hold 2 som nu også er godt i gang. Til august starter det tredie hold - der er ansøgningsfrist til uddannelsen 1. juni. Hvis du tænker, det måske kunne være noget for dig med en sådan uddannelse, så se mere om uddannelsen på http://www.happyhorses.dk og læs i morgen interviews med elever fra uddannelsen her på Heste-Nettet.      Her ses Kursister og Misty følge med i undervisningen på banen.  