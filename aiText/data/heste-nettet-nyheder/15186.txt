DRF Corona-retningslinjer
2020-09-23T17:19:33
Dansk Ride Forbund har opdateret de gældende anbefalinger til afvikling og deltagelse i stævner pr. 23. september 2020. Du kan orientere dig her   Opdaterede retningslinjer fra DRF For tiden kan det være svært at overskue, hvilke COVID-19-relaterede informationer, der er de mest opdaterede, og derfor har DRF herunder samlet de gældende anbefalinger til afvikling og deltagelse i stævner under de nuværende COVID-19-restriktioner.   Listen er opdateret pr. 23. september på baggrund af de seneste udmeldinger fra myndighederne.      Anbefalinger til planlægning og afvikling - stævnearrangører: Læs gerne Kulturministeriets gældende retningslinjer for genåbning af udendørs idræts- og foreningsliv pr. 8. august og/eller Kulturministeriets gældende retningslinjer for genåbning af indendørs idræts- og foreningsliv pr. 8. august.(især relevante er afsnittene om hhv. turnerings- og konkurrenceaktiviteter samt om publikum/deltagere) I kan med fordel forberede en beregning af, hvor mange personer der vil være tilknyttet stævnet og benytte denne som hhv. intern rettesnor samt dokumentation ved en evt. kontrol fra politiet. Vær i denne sammenhæng opmærksomme på, at officials godt kan virke i flere klasser (f.eks. kan samme dommer godt dømme i flere klasser) Tænk gerne i 'rid og skrid'-koncepter Rengør kontaktflader (dørhåndtag, skraldespande, toiletter mv.) flere gange om dagen Overvej tidsplanen og læg evt. længere pauser ind mellem klasserne (tænk evt. i tidsforskydninger/loops, så der er så få personer tilstede ad gangen som muligt) Indret/inddel gerne stævnepladsen, så deltagerne spredes mest muligt geografisk for at undgå større forsamlinger. Lav tydeligt opmærkede pladser til siddende tilskuere - der skal være en meters afstand mellem hver siddeplads Lad gerne så meget som muligt afvikle udendørs - f.eks. funktioner som sekretariat, speak, cafeteria mm. Gør rytterne opmærksomme på, at de skal opholde sig kortest muligt tid på stævnepladsen, holde hjælperantallet på et minimum og evt. undlade at medbringe tilskuere I må gerne sætte krav på max. antal personer tilknyttet pr. hest Brug gerne så mange opvarmningsbaner som muligt, så antallet af ryttere pr. bane minimeres - fastsæt evt. et max. antal ryttere pr. opvarmningsbane Benyt evt. én fast stævnehjælper pr. opvarmningsbane, som kan hjælpe alle ryttere med f.eks. at sætte spring op og ned Hvis muligt, opfordr ryttere til at skridte til og af uden for opvarmningsbanerne I må gerne benytte ridehallerne (både til opvarmning og konkurrence), men vær særligt opmærksomme på at overholde de sundhedsmæssige retningslinjer ift. afstand mellem tilskuere Overvej afskærmning mellem dommer og hjælpere i dommertårn samt personer i sekretariat med f.eks. plexiglas De samme personer kan med fordel udføre de samme opgaver under hele stævnet, i det omfang det er muligt Tilbydes der opstaldning, kan rejsestalde opstilles i flere, mindre sektioner Overvej behovet for at have cafeteria. Hvis der tilbydes forplejning, kan bestilling og servering med fordel ske udendørs. Sørg desuden for at sikre god afstand mellem gæsterne/kunderne Cafeteria-personale skal altid bære mundbind, og gående eller stående cafeteria-gæster/kunder skal ligeledes bære mundbind (i udgangspunktet gælder dette kun indendørs, men overvej evt. at gøre det samme udendørs) Præmieoverrækkelser er ikke nødvendige; a) præmier, rosetter og kritikker kan eftersendes (kritik kan evt. sendes digitalt), b) tag højde for udgifter/ressourcer forbundet med eftersendelse Placer tilgængeligt håndsprit flere steder på stævnepladsen og vær ekstra opmærksom på generel hygiejne og rengøring - især i forhold til toiletfaciliteter Anbefalinger til deltagere: Meld fra, hvis du viser nogen tegn på sygdom Undlad at melde til stævner tidligere end 14 dage efter, du har været i udlandet Undgå at danne grupper af mennesker eks. ved indgang til opvarmning eller på springopvarmning Vær realistisk omkring din tidsplan - ophold dig kortest muligt tid på stævnepladsen Hold antallet af hjælpere på et minimum og lad tilskuere blive hjemme Begræns det antal personer, du/din hjælper har kontakt med ved stævnet Undlad at være tilskuer til de andre deltageres ridt      Dansk Ride Forbund har opdateret de gældende anbefalinger til afvikling og deltagelse i stævner pr. 23. september 2020.