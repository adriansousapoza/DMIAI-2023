Sjef Janssen hyret som teknisk rådgiver til belgiske dressurrytter
2013-03-07T18:39:20
Det hollandske magazin "De Hoeslag" bragte i dag nyheden om, at det belgiske rideforbund har hyret Sjef Janssen til at rådgive de belgiske dressurryttere i 2013.   Den 63-årige Sjef Janssen er tidligere landstræner for det hollandske landshold, som hans hustru Anky van Grunsven ofte er en del af.  Sjef Janssen overtager jobbet efter den tyske O-dommer Volker Moritz. Volker Morits blev ansat for sæsonen 2012, som bl.a. bød på OL i London, kontakten der kun galt for 2012, blev ikke fornyet.  Nyheden om Sjef Janssens rolle som belgisk rådgiver, kommer bag på mange, da Sjef gennem den seneste tid har skåret ned på antallet af elever, for at arbejde mindre og at fokusere på de få elever der har mulighed for at træne ved Sjef Janssens bopæl i Erp, Holland, som fx Matthias Rath og Kristy Oatley. Blandt Sjefs tidligere elever findes både Adelinde Cornelissen og Patrik Kittel.  Det bliver interessant at se hvordan de belgiske ryttere vil tage imod den nye træner, og hans ideer om træningsmetode, idet de fleste belgiske ryttere rider efter en mere traditionel og klassisk stil.  Kilde: Eurodressage.com  (Arkivfoto: JP-Photo)