Nigeriasager, falske checks og dårlige oversættelser
2011-12-02T11:28:57
Brugere af Markedspladsen til salg af hest og de fleste på Ryttersnak er vist alle bekendte med ovenstående stikord, der som oftest betegner et forsøg på svindel.   Fremgangsmåden er som oftest, at en udenlandsk svindler sender sælger en mail. Sproget er dårligt og formentlig oversat med Google Translate. Svindler er overordentligt interesseret i sælgers hest og kommer tit med rosende ord, der ikke altid svarer til det, hesten egentlig har at byde på. Tilbudet svindler giver sælger er da som regel også overdrevet og lyder på en pris, der ligger langt over hestens værdi.   Svindler tilbyder at sende en check på mere, end hesten skal købes (ubeset) for. Meningen er, at sælger skal hæve beløbet i banken og overføre det overskydende beløb til svindler via et internationalt pengeoverførselsfirma. Det kan være Western Unoin, som ikke kan spores.   Desværre sker der det, at banken ikke med det samme kan tjekke, om der er dækning for chekken, og efter en måneds tid, når pengene måske er brugt, kommer der en besked fra banken om, at den var dækningsløs. Sælger har altså tabt pengene plus det overskydende beløb, der af egen konto er overført til svindler.   Svindler sidder nu med det overskydende beløb og sender en ny mail til en ny sælger.   Når man modtager mails som ovenstående, bør alle alarmklokker ringe, og uanset hvor fristende det kan være, kan det ikke understreges nok, at der ikke findes èn eneste god grund til at besvare henvendelsen. Slet mailen og fokuser på rationelle købere, der vil komme og se hesten, eller man i hvert fald som minimum kan have en realistisk dialog med om hestens evner, hvor den skal hen, og hvad den skal bruges til.   Eksempler her på Heste-Nettet: Salg af hest - Paul James Salg af bil - Nick Thomas Lauras salg af sadel - Melisa Morgan Eksempel på mail fra svindler    