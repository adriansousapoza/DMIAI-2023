Dressurlandsholdet på foreløbig 2. plads i Falsterbo 
2016-07-08T23:33:09
Fredag blev 1. del af Nations Cuppen (CDIO5*) afviklet ved Falsterbro Horse Show i Sverige. Fem nationer er til start, og efter fredagens Grand Prix ligger Danmark på en foreløbig 2. plads. Landsholdet består af Helene Melsen på Aston Martin, Lena Leschly Aamann på Gørklintgaards Fanero og Rikke Svane på Finckenstein TSF, og Nations Cuppen afgøres lørdag.   Nations Cup over to dage Alle tre landsholdsekvipager skulle ride Grand Prix fredag i 1. del af Nations Cuppen. Helene og Aston Martin lagde ud for danskerne, og det blev til et program til 67,840 %. Næste dansker var Lena på Fanero med et program til 66,820 %, mens sidste danske ekvipage, Rikke og Finckenstein, fik 72,420 % for deres program - klassens næstbedste resultat. Hermed sluttede landsholdet på en foreløbig 2. plads med samlet 207,080 point. Sverige fører, mens Holland er nr. 3, Rusland nr. 4 og Tyskland nr. 5.   2. del af Nations Cuppen rides lørdag, hvor to af holdets ryttere skal ride Grand Prix Special fra kl. 9.30, mens den sidste rytter skal ride Grand Prix Kür fra lørdag fra kl. 13.30. Alle resultaterne lægges sammen for at finde holdets endelig resultat.   Falsterbo Horse Show   Resultater   Kilde: DRF  Helene Melsen på Aston Martin (Arkivfoto: JP-Photo)  