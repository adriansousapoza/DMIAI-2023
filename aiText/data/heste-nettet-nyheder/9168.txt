Søren Pedersen gjorde det godt ved dagens klasser i Sopot
2012-07-08T20:03:55
På den sidste dag ved springstævnet CSIO Sopot 2012, blev det til flere pæne placeringer til danskerne, især til Søren Pedersen.   Velspringende danskere I formiddagens klasse, en tidsspringning på 140 cm, blev bedste danske resultat begået af Søren Pedersen og Tailormade Ussuri. Første-, anden- og tredjepladsen gik til hhv. Regis Villain fra Frankrig, Roberto Turchetto fra Italien og Andre Thieme fra Tyskland.   Yderligere to danske ekvipager blev placeret i præmierækken, idet Karina Rie Truelsen og Aniviero Z tog 9.-pladsen, mens samme rytter med hesten Qunnie kom ind på 14.-pladsen.   Se alle resultater fra klassen her   GRAND PRIX of SOPOT I eftermiddagens klasse GRAND PRIX of SOPOT, havde Søren Pedersen igen stor succes, da han som eneste dansker i præmierækken sprang sig ind på en flot tredjeplads med hesten Tailormade Esperanza de Rebel. Ekvipagen red som én ud af kun tre ekvipager fejlfrit i både hovedrunde og omspringning.    Søren Pedersen med Tailormade Esperanza de Rebel Arkivfoto: JP-photo