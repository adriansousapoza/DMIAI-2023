Forvandler problemheste til stjerner   VIDEO
2014-08-22T15:43:24
Carl Hester, forvandler vanskelige heste til top-præsterende eliteheste, og giver dem samtidig et liv, som kun få elite-heste bliver forundt. I et videointerview, fortæller den britiske toprytter, om sin usædvanlige introduktion til hesteverdenen og hans kompromisløse tilgang til hestene og sporten, der uomtvistelig giver resultater.   Interview med Carl Hester Carl Hester, den top-professionelle britiske elitedressurrytter, fortæller i et spændende videointerview fra Royal Windsor Horse Show, hvordan han værdsætter, at tage vanskelige og problematiske heste i ridning og efterfølgende transformere dem til succesfulde grand prix heste, mens de får lov at leve et hesteliv, der formentlig er langt mere naturligt end de fleste topheste sædvanligvis bliver forundt.   Af interviewet fremgår det, hvorledes Hesters - for eliteryttere - noget urationelle tilgang til heste og ridning og Hesters evne til at følge sin egen fornemmelse, har indfriet alle hans ambitioner indenfor dressuren.   Startede sent Carl Hester fortæller, hvordan han påbegyndte sin ridekarriere, som i øvrigt først fandt sted i de sene teenageår. Da han er opvokset på de britiske øer, hvor der ikke var megen lejlighed til at ride, greb han enhver lejlighed der bød sig, hvilket ofte betød, at han måtte tage til takke med, hvad der lige var til rådighed af heste. Hester, fandt imidlertid passionen for ridningen, var ambitiøs med sin sport og pressede sig selv frem til stadig højere niveauer i dressuren.   Udviklet af vanskelige heste Mange af de heste Carl Hester har redet i sin karriere har været vanskelige heste, eller heste der har været opgivet af andre. Disse heste har haft en særlig tiltrækning på Hester, der med sin fine fornemmelse for hestes skjulte kvaliteter, er gået beslutsomt til værks og har formået at få det bedste ud af mange af dem, til trods for råd og henstillinger fra andre.   "Jeg har absolut nydt at ride vanskelige heste i min karriere. De har formet mig, de har hjulpet mig, og de har også gjort mig i stand til at hjælpe andre ryttere. Hvis folk siger, at jeg ikke kan nå målet, eller at hesten ikke er god nok, men jeg samtidig kan mærke at den indeholder noget specielt, så tager jeg ingen notits af det, men ignorerer det, og arbejder videre med at træne den specifikke hest" siger Hester i interviewet.   Elitehest lever ude Nogle af de vanskelige ridt som Carl Hester henviser til i interviewet er helt sikkert sin tidligere tophest Desparado, ligesom hans nuværende hest, den over 180 cm høje 10-årige hest, Nip Tuck, har været en udfordring. Hester beretter, at Nip Tuck var ekstremt vanskelig som 4-års, men nu går den grand prix.   Noget andet der ligeledes er usædvanligt i top dressyr kredse er, at Nip Tuck lever ude på folden, det meste af tiden. Det overgår de færreste eliteheste på internationalt plan. Hos Hester, er det derimod meget almindeligt. Hans heste får lov at være heste, og det samme princip omfatter også Charlotte Dujardins, Valegro, som Hester fortsat har en ejerandel i.   At det er usædvanligt for elitesportsudøvere, ikke at pakke deres heste ind i vat og bomuld, er Hester meget bevidst om. Vel vidende at hans hestehold falder lidt uden for almindelig praksis for elite sportsheste, fortæller Carl Hester om Nip Tuck: "Som noget ud over det sædvanlige, for en konkurrencehest, lever han ude på folden. Folk tror ikke dette er muligt, men han kom ind i går morges fra marken, og her er han så, i toppen af grand prix i aften", udtaler en smilende Carl Hester.   Hesters tilgang giver resultater Carl Hesters eksempel viser, at top-konkurrence deltagelse godt kan omfatte vanskelige heste og at top præstationer godt kan kombineres med at værdigt hesteliv, og bryder hermed med mange af de fordomme, der eksisterer i elitesportskredse. Forhåbentlig vil hans holdninger og måde at holde heste på, så småt vinde genklang i topsporten.   At Hesters tilgang til heste giver resultater er han selv og hans elever rungende beviser på. Valego er nemlig også redet op i den samme miljø, ligesom Charlotte Dujardin er trænet op af Carl Hester. Faktisk er netop hensynet til hestens velfærd årsagen til, at Valegro tidligere på året blev taget af salgslisten. Hester vil ikke risikere, at Velegro bliver ked af det, ved at komme hen et andet sted, hvor han risikerer at blive pakket ind i vat og bomuld (se her).   Om presset og om drømmen Presset og forventningerne til Carl Hester og hans team, er blevet øget de senere år. Ved Hesters første OL, var der ingen forventninger til det britiske hold. Ved OL i London 2012, hvor de selv var en del af arrangementet - værter ved OL, og forinden havde opnået flotte resultater, var presset enormt, Det blev forventet, at det britiske team skulle levere varen. Carl Hester havde selv en meget stor aktie i holdet, da han både var deltager, træner for Charlotte Dujardin, og havde helt eller delvist ejerskab af flere af hestene på holdet.   Om presset og resultaterne siger Carl Hester: "Det var meget stressfuldt, at være rytter, ejer og træner, og at eje to tredjedele af det olympiske hold. Men alt gik godt, og hestene præsterede fantastisk. Hele tre britiske ryttere endte i top fem ved OL. Jeg spekulerer på om det nogensinde vil blive gentaget?"   Kulminationen At OL i London 2012 var kulminationen på Carl Hesters ambitioner og drømme er der nok ikke nogen tvivl om, da han afslutter sit interview med bemærkningen:   "Alle mine ambitioner blev indfriet på en gang. Jeg ved, at med det vi har opnået, vil vi efterlade en god arv. Når jeg en dag trækker mig tilbage, har jeg bestemt opnået hvad jeg ville, og jeg vil være en lykkelig mand!"   Verdensmesterskaberne 2014 Det bliver spændende at følge Karl Hester på Nip Tuck, Charlotte Dujardin på Valegro, Michael Eilberg på Half Moon Delphi og Gareth Huges på DV Stenkjers Nadonna, som udgør det stærke britiske team der skal konkurrere mod Danmark ved verdensmesterskaberne 2014, i Caen, i Normandiet i Frankring. Konkurrencerne begynder i næste uge.  Se interviewet med Carl Hester her      Carl Hester og Nip Tuck