Dansk Ride Forbund er klar med Træner 2-uddannelsen 
2012-09-08T09:59:17
Elever, der har taget Træner 1-uddannelsen eller som har tilsvarende idrætsteoretiske kvalifikationer, har nu mulighed for at fortsætte deres uddannelsesforløb ved at tilmelde sig Træner 2-uddannelsen. Tilmeldingsfristen er den 21. september 2012. Træner 2-uddannelsen - et samarbejde Træner 2-uddannelsen er udviklet i et samarbejde mellem DIF og Dansk Ride Forbund, og uddannelsen er det andet ud af fire kontinuerlige uddannelsesniveauer. Målsætningen med Træner 2-uddannelsen er, at du opnår kompetencer, der gør dig i stand til at fungere som instruktør eller træner for rideskolens elevhold eller den enkelte rytter op til LA 6-niveau. Træner 2-uddannelsen består af tre DIF-moduler og tre DRF-moduler. I alt 125 lektioner fordelt på seks weekender. På Dansk Ride Forbunds uddannelsesmoduler vil du blandt andet blive undervist i: Alders Relateret Træning i Ridning (ATK-R) Sygedomslære, hestevelfærd og etik Rytterens fysiologi og træningslære Mental træning og rytterpsykologi Springning og tekniktræning Rideteori op til LA6-niveau Trænerrollen, klub og værdier TræningsplanlægningPris Den samlede pris for alle tre DRF moduler er 6.500 kr. inkl. forplejning.Tilskud Det er en god ide at kontakte din kommune for at høre, om de yder tilskud til din træneruddannelse. Nogle kommuner yder eksempelvis et årligt tilskud på 2.000 kr. pr. person til træneruddannelse. I andre kommuner dækker de hele kursusafgiften. Tiden, du bruger på at undersøge, om du kan få tilskud, kan vise sig at være godt betalt.  Læs mere om uddannelsesstart, tilmelding og pris her. www.rideforbund.dk/Uddannelse/ Traeneruddannelsen%201%20og%202/ Traener%202.aspx   Forsidefoto: JP-Photo.dk