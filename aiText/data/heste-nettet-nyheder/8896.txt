Video fra Wales opdrager på cykelfolket
2012-05-08T20:13:52
En video produceret af Forestry Commission i Wales og British Horse Society, vil oplyse mountainbike-ryttere om, hvordan de bedst muligt håndterer at møde ryttere i skoven. Videoen skal gøre skovene mere sikre for både ekvipager og cykelryttere, der på lige fod har lov at færdes i store dele af skovområderne i Wales.   Se videoen her   Videoen er god information til alle cyklister der færdes i skove eller andre områder hvor de kan møde heste, og kan, også herhjemme, øge sikkerheden for alle. I videoen opfordres mountainbikerne til at tage hensyn, men det er lige så vigtigt at rytterne tænker over hvordan de kan øge sikkerheden, når de er på tur. Ikke alle tænker over hvordan en hest kan reagere, så giv tegn til cyklisterne eller råb dem op hvis du forudser en farlig situation. Sørg for altid at passere cyklister i skridt, hold god afstand og forbered din hest hjemmefra på mødet med cyklister. Så kan vi alle bidrage til mere sikre forhold og gode og sikre ture for både heste- og cykelryttere.    Arkivfoto: JP-photo       Kilde: Horsetalk.co.nz