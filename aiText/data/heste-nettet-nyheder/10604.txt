Aktivitetsweekend i Hedeland for islandsheste ryttere   Fagligt
2014-03-19T20:03:35
  Klubkomiteen under DI afholder Aktivitetsweekend 13. - 15. juni 2014 og inviterer medlemmer af Dansk Islandshesteforening eller ryttere med medlemskab af lokalklub under DI til en unik weekend med temaet "Kom og oplev Hedeland til hest" . 3 dage hvor hygge, fællesskab og gode oplevelser er i højsædet.   Klubkomiteen inviterer til ridning i Hedelands helt specielle terræn tæt på Roskilde. Dette giver mulighed for at se og opleve hvad Hedeland indeholder udover Islandshestecentret.   Hedeland er et 15 km2 stort område, hvor landskabet er i stadig forandring. 40 kilometer gode sorte ridestier og et smukt landskab med bakker og søer.   Mødested: Stærkendevej 226A, 2640 Hedehusene.   Se mere om Hedeland på: http://www.hedeland.dk   Overnatning i eget medbragt telt/campingvogn ved baneanlæget.   Der er opsat separate folde til hestene ved Hedelandsbanerne. Medbring selv foder og vandbalje til hesten. Folden skal rengøres før afrejse.   Program: Fredag ankomst mellem kl. 15.00 til kl. 18.00. Aftenridetur. Lørdag guidet rideture 10.00 til ca. 12.00 og fra 14.00 til ca. 16.00. Søndag guidet rideture fra 10.00 til ca. 12.00. Afgang til turene fra Hedelands baneanlæg. Holdene bliver fordelt ved fremmøde via skiltning. (ca.10 heste pr. hold). Der vil blive arrangeret 2 kategorier af turer: Skridt/middel tempo. Men man er selvfølgelig også velkommen til at ride på banerne eller tur på egen hånd.   Fredag og lørdag aften er der fællesspisning og hygge i det store fællestelt. Begrænset deltagerantal.   Tilmelding på http://www.Islandshest.dk fra d. 12. april 2014 kl. 12.00. Tilmeldingsfrist d. 10. maj 2014 kl. 12.00.   Pris pr. person for deltagelse i arrangementet samt måltider kr. 875,00. Der er mulighed for at købe kaffe og vand. Som deltager forpligter man sig til at hjælpe et par timer i løbet af dagene, og til at rydde op på området på hjemrejsedagen. Det er en selvfølge, at der ikke må komme heste, der har været i forbindelse med sygdom de sidste 3 uger inden arrangementet og hestene skal være vaccineret efter gældende regler.   Ved ankomst skal forevises stævnepas eller hestepas med opdaterede medicinsider og gyldigt vaccinationskort. Tro- og loveerklæring skal afleveres ved check ind. Tro-og loveerklæring kan findes på DI´s egen hjemmeside under dokumenter.   Tilmeldingsgebyr tilbagebetales ikke ved framelding uanset årsag.   Kontaktperson: Annette Pil Jensen, annettepil@gmail.com   Vi glæder os til at se jer til nogle fornøjelige dag i Hedeland. Med venlig hilsen Klubkomiteen   Billede: DI´s logo