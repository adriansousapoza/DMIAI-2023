Der må gerne fotograferes til EM!
2013-06-21T11:30:01
Nogle medier har udtalt, at publikum ikke må tage billeder eller optage video under ECCO FEI European Championships i august - og intet kunne være mere forkert. Som tilskuer er du mere end velkommen til at bruge kameraet så meget som du ønsker.   I løbet af weekenden har nogle medier i Danmark og i udlandet offentliggjort nyheder på deres hjemmesider og Facebook, hvor de advarer tilskuere til ECCO FEI European Championships om ikke at tage fotos og video under mesterskaberne. Dette er en total misforståelse af reglerne, og har desværre bidraget til usikkerhed for tilskuere. Årsagen til disse nyheder ligger i den nyligt offentliggjorte Media Guide - en guide til alle pressens repræsentanter - som er blevet fortolket som en vejledning til publikum. Media Guide er, som navnet antyder, en vejledning til alle pressens repræsentanter og vejledningen findes på EM-Hernings hjemmeside. Som med alle de store sportsbegivenheder er tv-rettigheder er beskyttet. Dette gælder også for EM i Herning. Det er det internationale rideforbund FEI, som har rettighederne til tv-udsendelser, og det er udelukkende de akkrediterede journalister og fotografer, der har tilladelse til at offentliggøre fotos og video fra arrangementet. Der er naturligvis forskellige internationale regler for at sikre korrekt forvaltning af publiceringsrettigheder.   Shoot until you drop Ikke bogstaveligt talt, men så længe og så meget som du vil. Det er afgørende for arrangørerne bag EM, at alle - ryttere, officials og publikum - har en fantastisk oplevelse som gæster i Danmark og i Herning i løbet af august. Det er også vigtigt at påpege, at som tilskuer, kan du tage billeder og film så meget som du vil, men kun til dit eget private brug, eller uploade til din egen profil på sociale medier. Hvis du som tilskuer ønsker at se opvarmningsområdet, er du velkommen til at gøre det. Arrangørerne har placeret opvarmningsområdet sådan, at alle kan nyde rytternes arbejde og træning med deres heste. I tilknytning til opvarmninsgområdet vil der være en café, hvor du kan få forfriskninger, mens du ser heste og ryttere varme op. Vi glæder os til at se jer alle i Herning - og husk dit kamera!Link til Media Guide   Pressemeddelelse