Årets trav-navne skal kåres
2011-11-27T22:54:46
  Dansk Travsports Centralforbund har nu offentliggjort hvem der er nomineret til årets navne inden for sporten i 2011. Kåringen finder sted ved Hestesportens Galla i Nyborg 7. januar.   I nogle af kategorierne er det afgjort på forhånd, da det fx inden for trænere og kuske er kolde fakta der tæller, mens det blandt hestene er et spørgsmål om bedømmelse. Også inden for 'Årets komet' ligger der en bedømmelse bag. Sådan ser dette års nomineringer ud:     Årets toåring SANTANA BORK: Den brune hingst er både ejet og trænet af Christian Lindhardt fra Skive. I sine seks starter er det blevet til to sejre, herunder i Jydsk 2-årings Grand Prix 2011. SWEET HOME ALABAMA: Igen en hest fra Skive, nemlig fra amatørtræner Peter Rudbeck. Den næsten sorte hoppe vandt fire løb i fem starter og 249.000 kroner, herunder Dansk Opdrætningsløb 2011. Årets treåring RASMINE VANG: Er ejet og opdrættet af Stutteri Vang Hovedgård i Nordjylland. Hele otte sejre er det blevet til og 311.320 kroner, herunder Jydsk 3-årings Hoppe Grand Prix 2011. RAVENNA: Den brune hingst er trænet af Thomas Fischer i Charlottenlund Trav og vandt to løb i ni starter og 421.486 kroner. Den største sejr var i Jydsk 3-årings Grand Prix 2011. RUSTY DUST: Hingsten er ejet og trænet i Sverige, men er opdrættet af Thomas Lind-Holm i Skive. 13 starter har resulteret i syv sejre og 935.401 kroner, herunder Dansk Trav Kriterium 2011. Årets fireåring PEAK: Er opdrættet i Danmark af Henrik Mortensen, men årets vinder af Dansk Trav Derby er trænet og ejet i Sverige. I otte starter er det blevet til en sejr og 747.800 kroner. PEAK PERFORMANCE: Med syv sejre i ti starter har den brune hoppe gjort det fremragende. I alt er det blevet til 857.500 kroner i præmiepenge, og den største sejr var i Dansk Hoppe Derby. Steen Juul fra Charlottenlund træner, og det er stald Nordisk Vabene. POLITIKEN: Er trænet af John Friis fra Skive og ejet af Stald Fribo. Fire sejre og 474.894 kroner er det blevet til, herunder Grand Circle 4-års Championat for Hingste/Vallakker 2011. Årets ældre hest CLASSIC GRAND CRU: Den otteårige hingst er trænet af Steen Juul i Charlottenlund og er ejet i Tyskland. 15 starter har resulteret i fire sejre og 1.190. 232 kroner, herunder to storløbssejre i Norge. LOCAL CONCH: Er i træning hos Flemming Jensen i Aalborg, og den otteårige vallak vandt syv løb i 17 starter og 1.066.759 kroner, herunder Sweden Cup. MATHILDE TRØJBORG: Er hele Danmarks travdronning. Er i træning hos Flemming Jensen i Aalborg, og i år er det blevet til ti starter, hvoraf hun har vundet halvdelen, herunder Stoeliten på Solvalla. I alt har hun tjent 557.410 kroner i år. O'GRADY: Er i træning hos Gordon Dahl i Skive. Den femårige hingst har i 12 starter vundet otte løb og 572.722 kroner. Den absolut største sejr var N. J. Koster Memorial 2011. Årets komet Kenneth Andersen, Jens Glud Hansen, Karsten Holm, Michelle Mønster, Karina Rindom.   Årets øvrige navne Træner: Flemming Jensen, Steen Juul Kusk: Steen Juul, Birger Jørgensen Opdrætter: Gunner Christiansen, Chr. M. Lauridsen, Thomas Lind-Holm, Stutteri & Kennel Peak, Stutteri Vang Hovedgård, Hans Chr. Sørensen Amatør: Bjarke Haagensen, Dennis Kristiansen, Stefan Lind-Holm, Peter Rudbeck Monte: Having Said That, Kristina Jensen, Michelle Mønster, Thunderbolt