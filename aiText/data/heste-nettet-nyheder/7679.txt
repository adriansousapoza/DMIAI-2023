Jessica Toelstang vandt DM for børn
2011-05-08T11:45:15
Den succesrige ponyrytter Jessica Toelstang kunne for få øjeblikke siden føje endnu en mesterskabstitel til CV'et. På hesten Show Off (DV e. Solos Landtinus/Diadem) vandt hun den første udgave af DM for Children, de 12-14 årige hesteryttere. Som den eneste formåede Jessica og Show Off at holde sig fejlfri på springene hele mesterskabet igennem. I den sidste finalerunde løb der en enkelt tidsfejl på det ellers perfekte regnskab.  Jessica Toelstang og Show Off Foto: JP-Photo.dk Det nye mesterskab for de helt unge hesteryttere blev et interessant bekendtskab med flere nye talenter på den danske springscene. Et af dem var unge Helena Eva Blach der red søsteren Mettine Blachs tidligere hest, Unity (KWPN e. Hamlet/Master) i mesterskabet. Med blot et enkelt nedslag gennem mesterskabet, kunne Helena i dag sikre sig sølvmedaljen efter en overbevisende nulrunde i sidste finalerunde.  Helena Eva Blach og Unity Foto: JP-Photo.dk Den purunge Emil Hallundbæk red i dagens finalerunde hans mor Marianne Hallundbæks hest Lacorda (DV e. Lucky Light/Coronado I). I den første finalerunde fik han ærgerlige 5 fejl men i dagens anden finalerunde red han en overlegen, let og fejlfri runde. Deres samlede 5 fejl sikrede dem en bronzemedalje i finalen.  Emil Hallundbæk og Lacorda Foto: JP-Photo.dk Se klassens samlede resultat i dette link  Familien Schou har i løbet af de seneste 5 dage leveret et fantastisk flot arrangement på deres velplejede og moderne anlæg. Dagens finale var ingen undtagelse. Publikum var mødt relativt talstærkt op fra formiddagstimerne og det gav en god stemning. Omend solen skinner varmt og dejligt over Tågerup, har stævnet desværre været præget af kraftig vind og blæst, det eneste familien Schou ikke har været herrer over, men det til trods har publikum ikke svigtet og stemningen har gennemgående været fantastisk god!