Werth og Weihegold urørlige - 90,7%!
2017-01-28T19:50:53
Isabell Werth og Weihegold cementerede deres førerposition som verdens bedste og mest vindende ekvpage, da de vandt Grand Prix Kür finalen i Amsterdam og satte hele verdenseliten definitivt på plads med 90,720 % og opnåede tillige en ny personlig high score   Isabell Werth og Weihegold urørlige Isabell Werth og den suverænt velfungerende Dpn Schufro-datter Weihegold cementerede endnu engang ekvipagens totale dominans i dagens kür finale ved World Cup stævnet i Amsterdam, hvor de med 90,720% distancenrede sig endnu engang fra det øvrige verdens elite felt og gjorde totalt rent bord. Ekvipagen sikrede sig ikke alene en ny personlig high score, men tillige en sædeles komfortabel afstand til nærmeste konkurrent med mere end 6% point!   Britiske Carl Hester på Nip Tuck imponerede med endnu en særdeles flot og stabil præstation, uden væsentlige fejl og sikrede sig hermed andenpladsen i klassen, med ligeledes særdeles flotte 83,326%. Svenske Patrik Kittel på den 13-årige hoppe Deja red til en tredjeplads.   Hollandske ryttere udenfor topplaceringerne Det er ellers sjældent at de rutinerede og sædvanligvis rigtig godt ridende hollandske ryttere ikke blander sig i den absolutte top ved World Cup stævnerne, og i særdeleshed på hjemmebane, men det blev tilfældet i dag. Edward Gal sikrede sig en 4. plads efterfulgt af Hans Peter Minderhoud, og der var tillige hollændere på 6,7 og 8 pladsen.   Mai Tofte og Rustique på 12. pladsen. Mai Tofte Olesen og Rystique der i gårdsdagens Grand prix sikrede sig en samlet 13. plads og hermed havde kvalificeret sig til Kür finalen i dag ( se her) avancerede en plads i dagens finale og fik en 12. plads til dommerkarakteren 72,399 %. Et særdeles tilfredsstillende resultat for den flittige danske ekvipage.   Den semi-danske spanske rytter Severo Jurado Lopezs ridt blev diskvalificeret efter sit ridt i dagens Kür finale, som følge af et trådsår på Lorenzo, hvilket gjorde at Mai Tofte avancerede til 12. pladsen.   Se de samlede resultater fra klassen her      Isabell werth og hendes 4-benede partner Weihegold  