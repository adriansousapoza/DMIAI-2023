Helgstrand taler ud i TV-interview   VIDEO
2014-04-22T22:02:07
I et interview til TV2Nord, kommenterer Andreas Helgstrand sagen om sin ureglementerede anvendelse af hjælpere på hesten Akeem Foldager   Sagen indledtes da en anonym person til et privat stævne optog en række billeder af Andreas Helgstrand, der rider Akeem Foldager. Efterfølgende har der været stærk debat og fordømmelse af Andreas Helgstrands håndtering af hesten på de sociale medier, hvilket herefter har affødt stærke reaktioner fra bl.a. dyreværnsforeninger, herunder Hestens Værn og Dyrenes beskyttelse.   En efterfølgende dyrelægeinspektion har afvist den skape kritik, men har fundet at hesten har smerter i kæberegionen. Helgstrand mener selv at den skarpe kritik er helt ude af proportioner og udtaler, at han er stærkt rystet, at han nu overvejer sin egen situation og overvejer muligvis at sælge Akeem Foldager.   Dette har imidlertid ikke stoppet debatten på de sociale medier ligesom reaktionerne fra flere af Helgstrands sponsorer ikke er udeblevet af hensyn til deres egen forretning.   Helgstrand kommenterer selv for første gang episoden og den skarpe kritik direkte i et interview til TV2Nord fra i går aftes.   TV-indslaget kan ses her   