Hvad er din mening om DI?
2011-09-29T15:15:02
Dansk Islandshesteforening gennemfører i øjeblikket en undersøgelse med henblik på forbedringer i foreningen. Derfor beder de ryttere om at svare på et spørgeskema. Målet er at deres fremadrettede planlægning for foreningen kan skabes i fællesskab med rytterne. Spørgeskemaet er kun et middel til dialog. Spørgeskemaet har på visse punkter et sammenfald med en nyligt afholdt undersøgelse indenfor Dansk Rideforbund - målet hermed er at identificere områder, hvor de to foreninger med fordel kan samarbejde om praktiske, politiske eller administrative spørgsmål. Blandt besvarelserne trækkes lod om tre eksemplarer af Pernille Steensgaards bog "Den fantastiske Historie om islænderen i Danmark". Man behøver ikke at være medlem af foreningen for at besvare skemaet.