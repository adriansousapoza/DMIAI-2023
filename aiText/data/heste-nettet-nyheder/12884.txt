2-cifret guldmedaljevinder aflivet
2017-02-28T16:59:54
Den britiske paradressur rytter Natasha Baker's mange gange guldvindende hest Cabral, er blevet aflivet. Cabral, fik pådraget sig en mindre rift, som udviklede sig til en ukontrollerbar dødelig bakterieinfektion, og måtte aflives i denne uge. Natasha er utrøstelig over tabet   Cabral aflivet Cabral, som den britiske paradressur rytter Natasha Baker bl.a. vandt guld på ved OL i Rio i sommers 2016, er blevet aflivet. Cabral havde pådraget sig en ukontrollabel og dødelig bakterieinfektion, der ikke kunne slås ned med antibiotika. Skaden var opstået ud fra noget så uskyldigt, som en rift den havde fået mens den var på fold.   Dødelig bakterieinfektion Den 16-årige polsk avlede vallak - også kaldet JP, havde pådraget sig en lille rift mens den opholdt sig på sin vanlige hjemlige fold i onsdags den 22. februar 2017. Selvom riften så relativ uskyldig ud, blev dyrlægen alligevel tilkaldt for at tilse hesten, og JP blev herefter efterset jævnligt. Hestens tilstand blev dog hurtigt forværret, og lørdag morgen blev den bragt til et hestehospital, hvor veterinærerene konstaterede, at der var gået bakterier i såret, og at JP stod med en livstruende infektion. Infektionen kunne ikke bekæmpes med antibiotika og var derfor dødelig for hesten. JP blev aflivet søndag morgen den. 26. februar 2017   Natasha om tabet Natasha skriver på sin FB side: "Jeg skriver dette med et knust hjerte. I denne weekend mistede jeg min 'soul mate', min bedste ven og min danse partner. JP var en hest som ingen andre, en legende. Jeg vidste med det samme at han var 'den eneste ene'. Han fik mine drømme til at blive til virkelighed igen og igen. Vi har haft den vildeste rejse sammen, og han har givet mig så mange minder. Det vil jeg værdsætte for altid. Jeg kan ikke takke ham nok. JP gav mig sit hjerte og sammen indtog vi verden. 11 guld medaljer, paralympiske rekorder, utallige nationale og internationale titler. Sammen definerede vi mulighederne og han gav mig absolut alt hvad han havde. Han var den venligste sjæl og hans hjerte var støbt af guld"   Deres mange fælles triumfer JP blev født i 2001 og var ejet af den internationale top rytter og dommer Christian Landolt, i fællesskab med Natasha's forældre Phil og Lorrine Baker.   Natasha startede med at træne med JPtilbage i 2009. De to har sammen formet et stærkt bånd til hinanden, og deres samarbejde tog et kvantespring til nye konkurrencemæssige højder i 2011, hvor Natasha indkasserede dobbelt europæisk guld. Dette gentog de igen i 2013. Samarbejdet bragte dem videre og sikrede ekvipagen i alt fem europæiske mesterskaber af guld, en guld og en sølv medalje ved verdensmesterskaberne og fem paraympiske guld medaljer samt to paralympiske rekorder sat på hjemmebane i London i 2012.   JP bar Natasha til tredobbelt guld ved de paraympiske lege i september 2016, hvor de vandt både individuelle medaljer og guld for hold. De dominerede også grad II kategorien ved legene i London i 2012, selvom de ikke var med på landsholdet på daværende tidspunkt.   Et svært tab Det er et stort stab for Natasha Baker at miste sin firbenede dansepartner, og det bliver vanskeligt for hende, at finde en hest der er værdig til at følge i JP's fodspor, og med hvem hun kan opnå et ligeså blændende parløb med.      Natasha Baker på sin højt elskede JP, ved legene i Rio sommeren 2016, hvor han bl.a. bidrog med flere guldmedaljer til Storbritannien  