Stor udstillersøgning til Ridesport 2011
2011-06-12T13:52:54
Udstillingen afholdes i dagene fra den 20. oktober - 23. oktober 2011 sammen med World Cup kvalifikationen i Odense. Dermed er der lagt op til en stor hesteoplevelse i Odense Congress Center. Igen i år afholdes udstillingen Ridesport 2011 i samarbejde med JBK Horse Shows. Derved får publikum mulighed for at opleve både World Cup kvalifikationen, det internationale springstævne i Odense og udstillingen på én gang.  Udstillingen byder på mange spændende produkter, som varierer fra ferierejser og rideudstyr til trailere og rådgivning. Der vil være input og oplevelser både for den professionelle rytter og for alle de, der blot har heste som interesse.  Standsalget, som er i fuld gang, går bedre end nogensinde, og der forventes udsolgt på de sidste ledige stande inden længe. Udstillingen har på nuværende tidspunkt over 55 forhåndsreserverede udstillere, som ønsker at skabe en unik oplevelse for de besøgende til arrangementet. Ønsker man at bestille en stand til 2011, gøres dette ved at kontakte nedenstående hos Odense Congress Center.  Ligeledes er billetsalget til det 4-stjernede stævne i gang, og billetterne kan købes via JBK Horse Shows hjemmeside på www.jbkhorseshows.dk.  For yderligere information om udstillingen kontakt venligst projektleder Pia Moltrup på tlf. 24 79 54 12 eller pimo@ose.dk  Se den foreløbige udstillerliste på www.ridesport2011.dk