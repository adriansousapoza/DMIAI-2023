Hestepiger bliver gode ledere 
2012-04-27T08:00:01
  Det var konklusionen på en undersøgelse lavet på Luleås Tekniske Universitet i Sverige. Det er omgangen med heste og det faktum at hestepiger hurtigt skal tage ansvar for situationen, er handlekraftige og beslutsomme, der ledte til konklusionen. Annette Klausen Bengtsson er helt enig - både fordi hun er tidligere leder, selv er hestepige og i dag lever af at udvikle ledere. De kvindelige ledere hun hjælper, som ovenikøbet er hestepiger, har afgjort en fordel!   I hvert fald på det punkt som handler om at turde træffe en beslutning. Derudover er de trænede i at prioritere og de er heller ikke så ømskindede i forhold til kritik. En del af et godt lederskab handler også om samarbejde og evnen til at sætte sig i andres sted og hestepiger er vant til at samarbejde med hesten og træneren og skal desuden hele tiden forsøge at aflæse og forstå hesten. Selvom de har et forspring, er der stadig områder hvor de kan blive markant bedre og hvis de træner de områder, påstår Annette Klausen Bengtsson at de potentielt lægger sig flere hestehoveder foran i kapløbet om de gode lederstillinger.  Annette Klausen Bengtsson har en mission, som handler om at talentudvikle de kvindelige mellemledertalenter der findes i dag. Og når vi nu ved, at hestepiger kan blive rigtig gode ledere, giver det stor mening at lede blandt hestepigerne, når vi skal udvikle talenterne. For at understøtte missionen, har Annette skabt Lederfokus Live, som er et udviklingsforløb for kvindelige mellemledere. I forløbet som varer i 10 måneder, bliver de kvindelige ledere undervist 9 hele dage i ledelsesrelaterede emner. Bla. vil ét af temaerne være autentisk lederskab, hvor der netop arbejdes med heste. De andre temaer handler om stressforebyggelse, profilværktøjer i praksis, motivation og konflikthåndtering, forhandling, personlig præsentation hvor der arbejdes med bla. stemmen som er én udfordringerne for mange kvindelige ledere og karrierepleje hvor deltagerne bliver sat ind i det politiske spil på direktionsgangen. Forløbet startes med en test og en feedbacksamtale og afsluttes med en større skriftlig afleveringsopgave.  Hvis du er én af de hestepiger som skal blive en rigtig god leder, så se mere om Lederfokus Live på www.lederfokuslive.dk. Og tilmeld dig det 3 timers gratis seminar som afholdes d. 15 maj. 