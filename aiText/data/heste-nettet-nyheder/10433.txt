Lars Petersen gifter sig
2013-12-27T12:14:03
Den danske olympiske dressurrytter Lars Petersen, har giftet sig med sin partner gennem længere tid, den amerikanske Grand Prix rytter, Melissa Taylor   Parret overraskede deres venner og familie ved at gifte sig på en nylig gennemført skitur i Colorado, USA, "Vi har længe talt om at blive gift, men et liv med heste og en travl kalender kommer altid i vejen ", oplyser Taylor til Eurodressage. "Vi havde planlagt denne tur med vores venner og havde undersøgt tingene på forhånd og overraskede hermed vore venner", fortæller hun.   Den 48 årige Lars Petersen der i længere tid var ansat hos Blue Hors og blandt andet red Blue Hors Cavan og Don Shrufro til mange sejre, drog til USA i 2002. Han slog sig først ned i Virginia, med flyttede hurtigt videre til Florida, hvor han har boet lige siden.   Melissa Taylor lærte Lars at kende same år, da hun begyndte at træne med det olympiske hold. Året efter indledte parret et forretningsfællesskab og har, lige siden, kørt en trænings- og salgsstald i Wellington i Florida.   Danmark vil formentlig næppe opleve, at Lars igen kommer til at starte under de danske faner, da det forlyder, at han indenfor det kommende år vil ansøge om amerikansk statsborgerskab, hvilket ægteskabet med Taylor formentlig vil sikre ham. Kilde. Eurodressage.com. 