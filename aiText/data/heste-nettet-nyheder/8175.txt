Kasper og Tina styrer i Odense
2011-10-22T14:10:50
Kasper H. Hansen og Tina Lund har redet sig til flere topplaceringer ved JBK Horseshows-stævnet i Odense.   Tina sejrede i dagens trestjernede small tour på Amaretto (BWP e. Darco/Cruising) foran andenplacerede belgiske Nicola Philippaerts på Maloubet de Pleville (SF e. Baloubet du Rouet/Rox de la Touche) og Kasper H. Hansen med Eskador-Star (Hann. e. Escudo II) på 3. pladsen.   Tina fik 7.500 kroner for sejren og Kasper tjente 4.500 kroner på sin 3. plads.   Tina Lund og Amaretto. Foto: JP-Photo.dk   I fredagens Stutteri Ask small tour-klasse blev det Kaspers tur til at vinde. Igen på Eskador-Star var han 2 sekunder hurtigere end klassens andenplads, hollandske Emile Tacken på Paladin de Laume (SF e. Verdi/Grand Veneur).