Bjarne Mark Jensen vinder af gallashowets kostumespringning
2017-03-11T00:41:09
Til aftenens kostumespringning under gallashowet, var der for første gang åbnet lidt op for, at også et par udenlandske ryttere kunne være med. Det var i alt to ryttere der var med af de i alt 10 startende - norske Benedikte Serigstad Endresen samt tyske Felix Hassmann.   Det skulle vise sig at være en kostumespringning med megen dramatik, da mange af hestene ikke havde lyst til at springe over Jyske Bank Boxen - altså muren, som lignede Jyske Bank Boxen. Hele to ryttere måtte udgå på denne forhindring, og en tredje braste mere igennem den, end den sprang hen over.  Men det lykkedes selvfølgelig også et par ryttere at ride fejlfrit - det passede lige præcis med det antal, som også skulle til præmieoverrækkelse.   Vinderen blev Bjarne Mark Jensen med Unicorns Royalisto, efter de som de eneste kom fejlfrit over mål i en tid der var under 50 sekunder. Mere præcist var hans tid 49.18 sek. Det skulle vise sig, at der kom til at være en delt 2. plads. Den delte 2. plads gik til Benjamin Grav A. Hansen med Lillestaruphøjs Ascari og Benedikte Serigstad Andresen, efter at det lykkedes dem begge to at ramme præcist den samme tid, nemlig 51.85 sek. Hele resultatlisten fra kostumespringningen kan ses HER.