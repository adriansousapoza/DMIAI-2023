World Cup for første gang
2011-04-30T10:44:26
Et lille stykke historie bliver skrevet i Leipzig her i 2011. Det er nemlig første gang, at der bliver afholdt en World Cup-finale i voltigering. Fredag aften blev den første runde afviklet. Hos damerne var der syv deltagere. Det blev den 25-årige tyske Simone Wiegele, der efter en flot præstation løb med titlen som vinder. Simone Wiegele, der i 2010 vandt bronze ved europamesterskaberne, begyndte først at dyrke voltigering som 15-årig. Simones team består yderligere af hesten Arkansas og longefører Agnes Wierhahn. Hos herrerne blev det franske Nicolas Andréni, der løb med sejren. Den 26-årige franskmand, der blandt andet også gjorde sig bemærket under VM i Kentucky, vandt foran schweisiske Patrick Looser, der vandt guld til VM i Kentucky.