Sandgaard og Amarone fortsat i front
2011-05-08T16:38:56
Der er undt publikum sport på allerhøjeste plan ved DM stævnet hos Schou og Skouboe i Sommersted. Efter ærgerlige 12 fejl i fredagens kvalifikation for seniorrytterne tog Andreas Schou i dag revanche på den 10-årige avlshingst Uno's Safier (KWPN e. Numero Uno/Amor) og red en af dagens indtil videre blot 3 fejlfrie runder.  Andreas Schou og Uno's Safier De to andre fejlfrie runder tilhører Rikke Haastrup Pedersen på Luganer (Old. e. Landclassic/Ramiro's Son II) som rykkede ind i finalen med blot 2 tidsfejl i kvalifikationen. Rikke red en flot runde og Luganer kvitterede med lige så flotte spring og han var på intet tidspunkt i nærheden af bommene. Thomas Sandgaard har på fornemste vis bygget en absolut verdensstjerne op fra han og kæresten Ditte Mørup erhvervede sig hingsten Amarone i 7-års alderen. Amarone (Westf. e. Arpeggio/Potsdam) takkede sin rytter for tålmodigheden ved at levere noget af det mest overlegne springning set i et dansk mesterskab. Hingsten er fra naturens side utrolig smidig og hans bagbensteknik hører indiskutabelt til de allerbedste. I dag sprang han stort, smidigt og forsigtigt under Thomas og viste at han uden tvivl hører til Danmarks bedste heste. Stillingen er dermed inden dagens anden finalerunde som følger Thomas Sandgaard 0 fejl Rikke Haastrup 2 fejl Camilla Enemark 8 fejl Søren Knudsen og Andreas Schou 12 fejl Følg med i live-opdateringen i dette link