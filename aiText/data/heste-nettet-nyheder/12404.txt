UNO Donna Unique - hvor blev hun af?
2016-10-03T22:52:09
UNO Donna Unique blev verdensmester for ungheste i 2010 og fik en komet-start på sin karrierre. Siden har der været megen stilhed om den imponerende smukke sorte danske varmblods hoppe - men hvad skete der sidenhen og hvor er hun nu?   Portræt artikel Portræt artikler om kendte heste der er forsvundet ud af rampelyset og hvad der sidenhen skete med dem, er en spændende artikelserie som Eurodressage har taget op. En af disse nylige portræt skildringer, er om den smukke sorte danske superhoppe UNO Donna Unique. Hun fik en kometstart på sin karriere med 2010 Verdensmesterskabstitlen med Andreas Helgstrand i sadlen, blev hurtigt herefter solgt til Tyskland, og blev efterfølgende involveret i en økonomisk skandale med danske interesser. Sidenhen har der været stille om hende. Hvad blev hendes skæbne? hvad skete der, hvad er hendes historie, og hvor er hun nu?   Det hele startede med Stutteri UNO Den danskfødte varmblodshoppe UNO Donna Unique er avlet af Joan Andreasen og Søren Melgaard på Stutteri Uno. Hun er ud af Don Schufro og Donna Unique (e. Frederica). Hoppen er født i 2004 og den smukke sorte hoppe blev startet under sadel af Dorthe Sjøbeck Hoeck. UNO Donna Unique indledte karrieren for alvor i 2007, med udnævnelsen til Årets Hoppe i Dansk Varmblod efter at hun havde vundet 3-års championatet med årets højeste karakter og blev tildelt en guldmedalje. Som 4-års blev hun efterfølgende fjerde bedste hest ved finalen i DRF's 4-års championater. Fremtiden så lovende ud for den iøjefaldende elegante og velgående hoppe.   Vandt UVM i 2010 Den sorte varmblodshoppe slog internationalt igennem ved UVM 2010. UNO Donna Unique vandt verdensmestertitlen for 6-års heste ved UVM i Verden i Tyskland, med en samlet karakter på hele 9.46, og med bl.a. 10 i trav og 9,5 i skridt. Hen blev på daværende tidspunkt redet af Andreas Helgstrand, der havde overtaget ridningen af hoppen tilbage i 2009. Forinden havde ekvipagen vundet 6-års championatet i Herning og kvalificeret sig til UVM for 5-års, hvor de vandt sølv.   To måneder efter sejren i Verden, blev UNO Donna Unique delvist solgt til Helgstrand, som fik 50% ejerskab i hoppen.   Til Tyskland Den sorte hoppe uviste eminent talent for de samlende bevægelser og de svære øvelser, og blev hurtigt efter UVM solgt videre til tyske Arlete Jasper-Kohl, som et oplagt grand prix emne. Det blev besluttet at Patrik Kittel skulle ride hende, men at hoppen skulle stå hos Kohl familien på Gestut Peterhof, hvortil Patrik skulle pendle.   Ude af rampelyset Under Patrik Kittel blev UNO Donna Unique i en kort periode med succes fremvist i internationale show klasser i løbet af 2012. I september 2012 brød samarbejdet mellem hesteejer og rytter imidlertid sammen. Den angivne årsag var, at Kittel skulle pendle. Ulla Salzberger fik herfter opgaven at ride hoppen, men efter blot seks uger, stoppede hun samarbejdet. UNA Donna Unique kom aldrig til 2012 Nürnerger Burgpokal finalerne, der er de tyske championater for PSG heste. Hoppen forsvandt ud af rampelyset på konkurrencebanerne, for igen kort tid efter, at dukke op i medierne igen - denne gang i et helt andet skær - nemlig i en omdiskuteret hesteskandale med dansk islæt.   Den manglende million Det tyske magasin Paardenkrant, var de første der bragte nyheden om 'den manglende million'. Det var den afslørende beretning om, hvorledes salget af Donna Unique tilbage i 2011 var gået 'skævt' og som involverede personkredsen Joan Andreasen, Andeas Helstrand og Patrik Kittel. Ifølge de hollandske medier tog Helgstrand særdeles godt for sig at den samlede salgspris på 2.7 millioner euro, til skade for hans medejer Joan Andreasen. Andreasen fandt imidlertid ud af dette, lagde pres på Helgstrand og genforhandlede betingelserne, for at få halvdelen af de manglende 900.000 euro.   Joan Andreasen modtog efter sigende en regning fra Patrik Kittel på 250.000 euro i kommission - 50% af de totale 500.000 euro i kommission, af hvilken Helgstrand efter sigende betalte den anden halvdel. Trioen fandt øjensynligt en løsning på deres mellemværender mellem dem selv.   I juni 2013 annoncerede Kohl at Dorothee Schneider skulle blive stutteriets ny førsterytter og at hun ville fortsætte uddannelsen af Donna Unique.   Følhoppe for en tid Faktum er imidlertid, at Donna Unique endnu ikke er returneret til dressurbanerne efter Kittels sidste konkurrence i sommeren 2012. Den sorte hoppe pådrog sig en alvorlig skade i sommeren 2013, og havde brug for lang tid til at komme sig i. I mellemtiden har hun været følhoppe på gestut Peterhof.   Allerede i 2012 blev der taget et embryo fra hende og placeret i en surrogat hoppe som folede i 2013. Det blev gentaget igen i 2014. I 2015 blev UNO Donna Unique selv insemineret med D'Avie, og fik et hoppeføl Fin 'a Fil i år 2016. Hoppen er efter sigende og efter Hestenettets opysninger ikke sat i fol igen i 2016.   Donna Unique comeback uvist Det forlyder at Gestüt Peterhof fortsat har forhåbninger om Donna Unique's comeback på dressur arenaen. Ifølge Petershof's pressetalsmand håber stutteriet fortsat på, at hoppen vil komme sig fuldstændig, men oplyser samtidig, at det på nuværende tidspunkt er for tidligt at sige noget sikkert om hoppens fremtid.   Om vi igen ser den smukke hoppe danske varmblodshoppe på konkurrencebanerne, er derfor fortsat uvist. Mange af HN's læsere vil sikkert alene ud fra det tidsmæssige perspektiv skønne at dette vil være tvivlsomt.   UNA Donna Unique er i dag 12 år gammel, så det er nok ikke sandsynligt at hun- alene af aldersmæssige årsager - vil kunne nå at genoptage en længere lovende internationale karriere, som det ellers lå i kortene fra hendes første unge år under rytter.   Kilde: primært Eurodressage      UNO Donna Unique og Andreas Helgstrand tilbage i 2011, da alt fortsat så lovende ud for den unge smukke sorte hoppe (forsidebillede: Dansk Varmblod)  