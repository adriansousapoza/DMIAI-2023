I dag går det løs i Herning!
2017-03-08T00:47:05
I dag går det løs i Herning! Alle listerne til deltagende ryttere og heste i de internationale klasser er klar, og tidsplanen er sikker og vist for dagens klasser. I Jyske Bank Boxen startes der med træning for unghestechampionatshestene i dressur fra 12.00-15.00. I de efterfølgende to timer er der mulighed for de internationalt startende springryttere at vise banen. Fra kl 18.00 går det løs med Blue Hors Unghestechampionat. Startlisten til unghestechampionatet i dressur kan ses HER.   I Equsana Arena, der er hal M, lægges der fra kl 12.00-14.00 ud med træning for de internationalt startende dressurryttere. Fra 14.00-16.00 er det muligt for de deltagende heste i Unghestechampionatet i springning at se banen til en gang træning. Kl. 17.00 starter første del af den rigtige hingstekåring. Her er der nemlig første afdeling af løsspringningen, præsenteret af Dansk Hesteforsikring. Det varer frem til kl 19.00, hvorefter der fra kl. 20.00-21.30 er gang i Katrinelund Unghestechampionat i springning. Startlisten til Katrinelund Unghestchampionat kan ses HER. I Danish Computer Group Arena, Hal E, er der fra kl. 19.00-22.00 gang i lille tur i CSI*. Der er i morgen gratis adgang for alle. Det er muligt at se hele tidsplanen for i morgen og resten af weekenden HER.   Heste-Nettet glæder sig til nogle gode dage til Herning Horse Show!    Arkivfoto. jp-photo.dk