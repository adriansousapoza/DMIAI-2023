Blue Hors Ridechampionat for 4-års
2013-07-01T18:48:14
  I weekenden afholdte Blue Hors deres årlige Føl- og ridehestechampionat for afkom efter stationens hingste. Ridechampionatet havde 14 3-årige heste og hele 41 4-årige heste til start, så der var hård kamp i fredagens indledende runde om en placering i top 8, der var adgangsgivende til lørdagens finale   Læs artikel om 3-års championatet her     Det syntes passende netop på dagen efter afsløringen af Blue Hors' nye varetegn - en bronzestatue af Blue Hors Don Schufro, at Don Schufro selv skulle stå som faderhingst til vinderen i både 3- og 4-års Championatet på Blue Hors.   4-års championatet blev vundet af den ædle og højstillede Zaza Diawind (mf. Zardin Firfor) redet af Karoline Louise Skøt. Vallakken var lidt anonym i fredagens indledende klasse, hvor han sluttede på 7. pladsen med en samlet score på 8,0, men på finaledagen strålede han og demonstrerede især helt overlegne galopegenskaber. I det hele taget en dejlig komplet hest med kvalitet i alle 3 gangarter, der hertil også udviste stor ridelighed. Dommerduoen bestående af Jørgen Hvengaard og tyske Joseph Klaphage fra Paul Schockemöhle, kvitterede da også med høje karakterer. Det blev til imponerende 9,25 samlet, fordelt på 8,5 for type, 9 for trav, 10 for galop, 9,5 for skridt, 9 for ridelighed og 9,5 for potentiale.    Zaza Diawind i galop til et 10-tal   Andenpladsen gik til førstedagens klare vinder Zacho Søholm e. Blue Hors Zack/Solos Landwind, redet af Betina Jæger Jensen. En mekanisk særdeles velfungernede og velredet dressurmodel, der bare vender rigtig alle steder. Han gik måske ikke med helt den samme flotte power på finaledagen som han gjorde i den indledende klasse, men han indtog stadig en sikker andenplads i klassen med samlet 9,0.   Zacho Søholm       Nr. 3 i klassen blev den elegante og letbenede vallak Skikkilds Murphy e. Blue Hors Doolittle/Weltjunge, redet af Maria W. Poulsen. Han udviste begge dage stabilitet og stor ridelighed med højdepunkter i en balanceret og rummelig galop og en meget stor og rentaktet skridt. Traven var ligeledes smidig og i god balance. De sluttede på samlet 8,92 Skikkilds Murphy     Yderligere placeret i finalen blev:   4. 424 Solbakken's Lotus e. Blue Hors Romanov/Loran redet af Camilla Skjetne Erlandsen (8,67 point)    5. 452 Grenadine Kilen e. Blue Hors Don Romantic/Dorpas redet af Mette Rasmussen (8,50 point)      6. 428 Brammings Zackline e. Blue Hors Zack/Jet Set D redet af Jeanette Pedersen (8,33 point)     7. 437 Amazing Romance e. Blue Hors Don Romantic/Adriano redet af Anne-Katrine Rask Nielsen (8,33 point)    8. 463 Mindegårdens Zedina e. Blue Hors Zack redet af Lotte straarup (8,25 point)  Læs tidligere artikel om 3-års championatet her  