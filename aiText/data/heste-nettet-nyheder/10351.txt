Kaos tilstande for nødlidende heste
2013-11-25T19:42:50
Hestevelfærden er så truet at man taler om kaos lignende forhold og om en national velfærdskrise af hidtil usete dimensioner. Så alvorlig, at det har bragt emnet på dagsordenen i de britiske parlamenter, med krav fra offentligheden om hurtig politisk indgriben. Hestevelfærd på den politiske dagsorden De sidste års mange uhyrlige velfærdssager med heste, der har rullet ind over de Britiske øer siden finanskrisen for alvor satte ind, har på de eneste nået nye højder, som end ikke politikkerne længere kan sidde sig overhørig. Med de seneste skandalesager, hvor velfærdsorganisationer har kæmpet for at redde hundreder af heste, er krisen nu så alvorlig, at det har bragt emnet på dagsordenen for politikerne i det Engelske parlament.   'Fly grazing' Ifølge velfærdsorganisationerne er det udbredelsen af princippet der populært kaldes 'fly grazing', der er den primære årsag til at hestekrisen har ramt Storbritannien særligt hårdt. 'Fly grazing', er et udtryk for den udbredte form for hestehold, som går ud på at placere heste på græsningsjordlodder uden at der er indhentet tilladelse fra lodsejere eller myndigheder, og hvor hestene overlades til at klare sig selv efter bedste evne, uden videre opsyn eller øvrig forplejning. Metoden praktiseres blandt talrige skrupelløse britiske hesteejere. Behov for politisk indgriben De nuværende love vurderes utilstrækkelige til at der kan gribes hurtigt og effektivt ind overfor 'fly grazing'. Lovgivningsmæssigt skal der i England i dag trækkes på op til 8 forskellige paragraffer, afhængig af den konkrete situation, for at kunne gribe ind i vanrøgtsager som følge af 'fly grazing'. Det gør det utroligt vanskeligt for velfærdsorganisationerne at gribe ind og handle effektivt. Derimod kræver det juridisk assistance og megen procestid, at gribe sagerne korrekt an - tid som der ofte er meget lidt af - hvis hestene skal reddes i tide. Kaotiske tilstande i Wales Netop den komplicerede og langsommelige juridiske proces, har nærmest skabt kaotiske tilstande i Wales regionen, som i disse uger gennemlever den seneste større velfærdsskandale, hvor 100 heste har måtte aflives og 300 yderligere måtte forflyttes alene på en enkelt landområde ( se omtalen her). Disse graverende sager, har nu ført til, at man på delstatsniveau har hasteforelagt lovændringer igennem det walisiske parlament. Det er målsætningen at lovforslaget som er navngivet 'Control of Horses Bill', vil give myndighederne lovhjemmel til, at gribe langt mere direkte og effektivt ind overfor 'fly grazing' problemet. Høring i Westminster En række nationale og verdensomspændende dyrevelfærdsorganisationer har indbudt til debat i Westminister, London, tirsdag den 26. november 2013, for at drøfte alvoren og de dyre- og samfundsmæssige konsekvenser som hestekrisen har for Storbritannien. Repræsentanter for hestevelfærdsorganisationerne: Redwings, World Horse Welfare, Blue Cross, HorseWorld og British Horse Society, har taget initiativet til høringen, og har inviteret medlemmer af det engelske parlament til at holde indlæg om, hvilke konsekvenser de ser at hestekrisen har for England.  Det forventes på høringen at parlamentsmedlemmerne vil opfordre til, at der indføres strengere love, for at dæmme op for 'fly grazing' problemet. Man mener at 'Fly Grazing' er den primære årsag til at det vurderes at op imod 7.000 heste er farezonen for vanrøgt og udsultning og for at blive overladt til deres egen skæbne. Ca. halvdelen af de heste der vurderes at være truet på deres velfærd, lever under 'fly grazing' lignende forhold. Tragiske følger Det er hestevelfærdsorganisationernes forhåbning, at der med høringen i Westminster, kan introduceres tilsvarende lovgivning for det Engelske område og forhåbentligt på nationalt plan. Alternativt frygter man at udviklingen fortsætter og får endnu større udbredelse, og flere hundrede heste mere, vil betale prisen herfor.  Ifølge hjælpeorganisationen Horse World, har situationer hvor loven ikke har kunne yde hestene beskyttelse, ført til følgende eksempler på farlige og tragiske situationer.  300 heste fjernet fra et landområde i Wales, andre 100 heste måtte aflives Et landområde i Kent med mere en 100 misrøgtede heste, heraf havde en hoppe ligget flere dage med et brækket bækken ved siden af sit døde føl - efterladt til at fole alene Seks heste sultet ihjel i Blackpool Løsgående heste på togspor i Bristol, formentlig i ejerens forsøg at skaffe sig af med skadede dyr Et føl druknet i en flod i Essex En hoppe efterladt på et industriområde i Newcastle  Westminster - vågn op! Chefen for organisationen World Horse Welfare udtaler: "Problemet vil ikke gå væk af sig selv. Loven er ikke anvendelig til formålet, og de lokale myndigheder behøver de nødvendige magtmidler og ressourcer for at kunne gribe ind." Dette følges op af talsmanden for den engelske afdeling af den verdensomspændende dyrevelfærdsorganisation RSPCA: "Hvis Westmster ikke slutter op omkring de initiativer der er taget i Wales, med at introducere skrappere lovgivning, vil politikerne bevæge sig som søvngængere ind i en hestekrise i England af usete dimensioner, der vil brede sig ud over det ganske land". Krisen eskalerer Der er klare indikationer på, at hestekrisen allerede er eskaleret. Efter at de walisiske myndigheder er begyndt at stramme rebet om 'fly grazers' er hundreder af heste efter sigende blevet drevet væk fra Wales til mere lovløse lokationer i Hampshire og Surry. Her er de er blevet efterladt til selv at finde føde, hvilket bl.a. har skabt store straffikale problemer på vejene of på togskinner. Organisationerne RSCPA og Red Wings Sanctuary, har efterfølgende måtte rykke ud mange gange, for at komme de mange heste til undsætning.  Ifølge chefen for Redwings Horse Sanctuary gør den svage lovgivning, det meget vanskeligt for hjælpeorganisationerne at gribe ind: " Vi er vidne til utallige situationer på tværs af England og Wales, der afslører omfattende svigt og 'fly grazing', og til alvorlige velfærdssvigt, men de lokale myndigheder har været ude af stand til at gribe ind på grund af det meget komplekse og helt utilstrækkelige lovgrundlag. Pres fra offentligheden Dyrevelfærdsorganisationerne har bed offentligheden om at opfordre deres lokale politikere til at deltage i høringen i Westminster og tage del i kampen mod den omfattende praksis, der forårsager så store velfærdsproblemer og lidelser for hestene og som samtidig truer de lokale farmeres livsgrundlag og skaber kaotiske situationer på vejene. Det vil vise sig om de får held med deres mission. Kilde: RSPCA News og HorseWorld.org.uk   Forsidefoto: Løsgående hest på togskinner i Bristol, HorseWorld.org.uk