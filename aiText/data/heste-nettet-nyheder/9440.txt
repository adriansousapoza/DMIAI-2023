Juniorkuskene gav de voksne kuske baghjul til weekendens kørestævne på Holtegaard 
2012-10-04T17:51:17
Vendsyssel Køreforening havde forbindelsen i orden til de højere magter, for trods al den regn og rusk, vi normalt har i september, strålede efterårssolen det meste af tiden under weekendens kørestævne på foreningens kørecenter Holtegaard ved Dronninglund. Lørdag 29. september afholdt Vendsyssel Køreforening finalestævne i Top Cup Vest turneringen og deltagere fra hele Jylland havde valgt at bruge denne dejlige efterårsdag på at tage til Vendsyssel for at køre. Om formiddagen kørtes der Dressur Cup og efter frokost i den hyggelige kuskestue blev det tid til Top Cup finaleklasserne. Vinderne i dagens finaleklasser blev: Dressur Cup debutant kuske: Niels Peter Cook Jensen, Trekantens Køre Selskab Dressur Cup rutinerede kuske: Søren Høgh, Midtjysk Køreselskab Top Cup junior kuske: Julie V Stetkær, Vensyssel Køreforening Top Cup debutant kuske: Else Laursen, Østjysk Køreselskab Top Cup øvede kuske: Karen Timling, Trekantens Køre Selskab Top Cup rutinerede kuske: Søren Høgh, Midtjysk Køreselskab  Julie V Stetkær, Vensyssel Køreforening. Fotograf: Mark Flensted Stetkær Top Cup Vest er en turnering, der strækker sig over adskillige kvalifikationer sommeren igennem. Ved finalestævnet kåres vinderne af hele turneringen. For at vinde turneringen, skal kuskene have gennemført mindst 3 stævner, hvor resultaterne lægges sammen og der findes en samlet vinder. Årets Top Cup Vest 2012 turneringens vindere blev: Top Cup junior kuske: Niklas Spangsberg Elowsson, Midtjysk Køreselskab Top Cup debutant kuske: Ninna Thybo, Midtjysk Køreselskab Top Cup øvede kuske: Finn Sandkvist, Østjysk Køreselskab  Niklas Spangsberg Elowsson, Midtjysk Køreselskab. Fotograf: Mark Flensted Stetkær Til alle vindere - både af finaleklasserne samt til vinderne af turneringen var der flotte dækner og præmier sponsoreret af henholdsvis Møldrup Køre- og Rideudstyr, TopCup Vest og Hjallerup Maskinforretning Rideudstyr. Søndag den 30. september var det tid til årets sidste almindelige klubstævne på Holtegaard. Også her havde mange jyske kuske valgt at komme til Vendsyssel for at køre i den flotte efterårsnatur omkring Holtegaard. Kuskene skulle igennem 3 discipliner i løbet af dagen: Dressur, maraton og topperkørsel. Der blev kørt stærkt - rigtigt stærkt! Mange af de voksne kuske måtte dog se sig slået af friske juniorkuske, for både klasserne for debutant og øvede kuske blev vundet af talentfulde juniorer. Vinder af klassen for debutant kuske: Magnus Qvist, Vendsyssel Køreforening Vinder af klassen for øvede kuske: Mikkel Kruse Johansen, Midtjysk Køreselskab Vinder af klassen for rutinerede kuske: Anne Grethe Nørgaard, Vendsyssel Køreforening  Magnus Qvist, Vendsyssel Køreforening. Fotograf: Mark Flensted Stetkær  Mikkel Kruse Johansen, Midtjysk Køreselskab. Fotograf: Mark Flensted Stetkær Nåede du ikke omkring Holtegaard i weekenden, holder Vendsyssel Køreforening "Åbent Hus / Juniordag" den 14. oktober fra 12-15, hvor alle interesserede har mulighed for at prøve at styre et forspand samt komme med i maratonforhindringerne. Cafeteriet holder åbent med gratis kaffe, sodavand og kage. Læs mere på hjemmesiden www.vendsysselkoreforening.dk