Publikums unghingste ’darlings’
2014-10-18T11:06:44
Et mønster for hvilke unghingste publikums har som favoritter begyndte at tegne sig i løbet af fredagen, forud for lørdagens første nåleøjes selektion på trakehner hingstekåringen i Neumünster.   Løsspringning og trekantsbane Fredagen, var dagen, hvor unghingstene skulle ses i løsspringning, og på trekantsbane for dommerne, førend lørdag morgens visning frit og for hånd, og frasortering før søndagens endelige kåring.   Ud fra reaktionerne fra et engageret og vidende publikum begyndte der, så småt, at tegne sig et billede af, hvilke hingste der er blandt største publikumsfavoritter, men det er naturligvis ikke ensbetydende med, at det også er disse hingste der falder i dommernes smag.   Favoritter på banen De tre Herbstkönig unghingste blev udvist stor interesse blandt publikum. Lexion, imponerede publikum på springbanen, ved at vise overdrevent overskud, og kapacitet under stor jubel, men var knapt så imponerende på trekantsbanen, til trods for publikums begejstring.   Flere af de 5 Millennium unghingste, der var stillet til kåring, markerede sig positivt hos publikum. Sir Sansibar høstede store klapsalver både springbanen og på trekantsbanen, hvor han bl.a. demonstrerede overdreven trav og smidighed, kapacitet og taktfast i alle tre gangarter. En helt klar kandidat til kåringen. Den elegante Ivenhoe charmerede generelt publikum. Den sorte Octavian greb godt ind under sig. Det bliver spændende at se hvilke af Millennium unghestene, der går videre lørdag.   De to hollandske hingste Boulevard og særligt Ghandhi, høstede også klapsalver. De er begge efter Easy Game, hvis mor er den danskavlede superhoppe Evita.   Den danskavlede Valiant, havde et par fornuftige fremvisninger og faldt generelt i god smag, men høstede ikke de største klapsalver og stod ikke ud af forsamlingen.   Pretty Charmer, levede op til sit navn. Den brune hingst efter Goldschmidt, charmerede sig ind hos publikum både på springbanen, og på trekantsbanen, med smidlighed kapacitet og overskud, og det var meget vanskeligt at spotte, åbenlyse fejl ved denne hingst.   De to All Inclusive unghingste, Timberland og Pergentino, var også godt gående, ligesom Tudor efter Iskander, der høstede en del klapsalver, blandt publikum. Også de to afkom efter Kentucky Vapiano og Niagara var interessante.   Den afstamningsmæssige interessante amerikansk avlede hingst Davidas, efter Horalas med Abdulla som morfar, var populær blandt publikum og tilbyder da også også et forfriskende eksotisk bidrag til forsamlingen. Han var desuden formidabelt springende under løsspringen, og fornægter hermed ikke sin springbetonede afstamning.   Dette for blot at nævne nogle stykker, af det samlede felt på ca. 35 unghingste.   Hvorvidt nogle af disse hingste der umiddelbart tiltrak sig opmærksomhed blandt publikum, vil gå videre gennem nåleøjet bliver imidlertid spændende.   Er dommerne enige med publikum? Publikum rives ofte med af hinanden i begejstring over bestemte hingste, så publikums reaktioner er ikke altid en god indikation for, hvilke hingste der ender med at blive udtaget. Trods et særdeles vidende publikum, er det ikke altid de samme ting, der spottes hos tilskuerne, som dommerne lægger vægt på.   Dommerne skal naturligvis udvælge de egenskaber, som de fra Trakehner Verbands side, ønsker skal præge den fremtidige avl, og opvurdere de kvaliteter de ser hos hingstene, og de blodlinjer som man i forbundet ønsker at fremme i den generelle bestand. Det bliver derfor spændende at følge konkurrencen spidse til, når selektionen spidser til, og hvilke hingste der endeligt udvælges til kåring.      Løsspringningen af unghingste ved hingstekåringeni Neumünster  