Avis tilbereder hest
2013-03-01T19:31:53
De seneste ugers debat om hestekød i færdigretter som skulle have været okse eller gris, har ført til en uventet reaktion i offentligheden. Danskerne er nemlig ikke blevet skræmt af hestekødet, men har derimod fået øjnene op for at hestekød både kan være et billigt og velsmagende alternativ til de vante svinekoteletter og oksemedaljoner på middagsbordet.  Adskillige slagtere er blevet interviewet i nyhedsudsendelser, hvor de bliver udspurgt om hvorledes hest smager, og de har alle kun positivt at sige. Udtalelser som: 'alt på hesten kan bruges', hestekød er altid mørt, det smager lidt mere krydret og sødt men næsten som oksekød', har gjort danskerne nysgerrige på, hvorledes hestekød egentlig smager.  Nogle har taget skridtet og selv smagt på kødet, og slagtere over hele landet melder 'alt udsolgt' på hylderne. Hestekød er med et - i hvert fald for en stund, blevet en efterspurgt vare.  Endnu flere er sikkert tøvende, da det kan være grænseoverskridende at tage springet og prøve hestekød selv, men nu har Ekstrabladet taget 'bøffen for munden' og tilberedt et hestemåltid med spark i' som forbipasserende har kunnet prøve.  Se videoindslaget her:   ekstrabladet.dk/kup/madogdrikke/ article1929516.ece