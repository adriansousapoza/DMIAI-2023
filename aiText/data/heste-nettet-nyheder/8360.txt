Anna Zibrandtsen om Ecco Cup-finalen
2011-12-13T12:33:00
Anna Zibrandtsen deler sine tanker og erfaringer fra træningen i hverdagen og optakten til forskellige stævner. Hun har netop deltaget Ecco Cup-finalen og deler her sine oplevelser med Heste-Nettets læsere.   Læs her om Annas forberedelse til Ecco Cup-finalen   Ecco Cup finale Vi ankom fredag aften. Derfor blev vores forberedelser ikke så optimale som først planlagt, dette betød at vi ikke fik redet førstedagens opvarmningsklasse, hvilket ellers var en vigtig del af vores forberedelser til Ecco Cuppen.  Vi morgentrænede lørdag morgen, hvor jeg bare skulle berolige ham og få ham mellem hjælperne, således at jeg kunne få kontrol på det væsenligste 'kontrol på strikes & rytm'. Dette lykkedes ikke til fulde.   Lørdagens ridt bar stor præg af, at Domello var fuld af adrenalin, og jeg dermed ikke formåede at ride med korrekt kontakt fremme til bidet, hvorefter jeg heller ikke havde kontrol over gearene inde på banen. Resultatet blev en delt 3 plads, men et comeback var muligt.   Efter lørdagens ridt, som gik sådan som det nu kan gå med en urutineret ekvipage. Da så jeg mig nødsaget til endnu en gang at morgentræne, for at Domello skulle blive bedre vant til atmosfæren og dermed heller ikke så fuld af adrenalin i kroppen. På opvarmningen til küren syntes jeg, vi virkelig fandt travrytmen, og jeg havde en god fornemmelse. Da jeg kommer ind på banen, lykkedes det mig igen ikke at ride ham frem for mine hjælpere, men alt i alt en meget bedre tur, hvilket også ses på resultatet. Vi red til julemusik bla. Jingle bells og Rockin' Around the Christmas Tree, med et jazzy look af sangene. Eftersom jeg ikke fik redet ham nok frem for mine hjælpere, blev tempoet også lavere end normalt, derfor måtte jeg være taktisk og gøre flere af linjerne kortere end hvad vi havde øvet. Dette overskud havde jeg kun pga. vores forberedelser med Jan ugen op til.   Det var rigtig vigtigt at få Domello med ud til stævnet, og konklusionen er, at vi bare skal noget mere ud!   Vi ses derude.   Anna Zibrandtsen