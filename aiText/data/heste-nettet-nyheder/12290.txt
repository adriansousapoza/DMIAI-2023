Forskning viser at heste "taler" til deres mennesker
2016-06-11T07:57:30
"Hey! Kan du se den der spand med mad? Ja - den der. Kan du give den til mig? Jeg er faktisk sulten."   Vent et øjeblik. Talte din hest lige til dig? De kan han faktisk godt have gjort - på sin egen måde naturligvis. Ny forskning viser at heste bevidst forsøger at kommunikerer med mennesker for at opnå visse mål.   I et helt nyt studie foretaget af Rachele Malavasi, PhD, School of ethical Equitation, in Moncigoli De Fivizzano, Italien, har forskerne vist at heste er i stand til at kommunikere uden for sin egen art. Mere specifikt at kommunikere med os. Indtil nu er det eneste domisticerede dyr, der har vist den slags evner, hunden. "Nu da vi ved at heste også kan kommunikere med mennesker, er det muligt at ekstrapolere resultaterne yderligere - det indikerer at heste er i stand til længere tankerækker og mere avanceret problemløsning." siger Malavasi.   "Hvis de har disse evner betyder det at heste ikke bare reagere på instinkter uden at overveje konsekvensen af deres handlinger. De er i stand til at udtænke en plan, for eksempelt at nå et mål ved at få hjælp af andre, til at opfatte om deres omgivelser har fokus på dem, og at ændre deres kommunikationsstrategi i henhold til omgivelserne. Heste ser derfor ud til at have evner for iterativ problemløsning."   Studiet er foretaget på 14 heste. To spande blev placeret uden for hver hests rækkevidde. Hver spand indeholdt enten gulerødder, æbler eller havre - således at mindst en af godbiderne ville være tiltalende for hestene. Hesten og personen stod i et indhegnet område hvor de begge kunne se spandene på den anden side af en låge. Personen gjorde ikke andet end at stå der. Hesten skulle derfor finde på en måde at kommunikere til personen: "Hent den spand til mig!" og det gjorde de så. I de fleste tilfælde gjorde det på det nærmeste alt hvad det krævede at få beskeden igennem.   Hestene ville kigge frem og tilbage mellem person og spande med formålet at få personen til at være opmærksom på spanden. Hvis det ikke virkede ville hestene vise deres evner inden for kommunikation. De ville slå med hovedet, vifte med halen, og flytte hovedet i en pegende gestus mod spanden.   Mere interessant var det at hestene kun udviste adfærden når personen kiggede på dem. Forskerne bad personen om at vende sig væk fra hesten i forskellige retninger. Det fik hestene til at søge øjenkontakt og hvis det ikke hjalp overgik de til at røre ved personen.   "Mens alle heste nok har evnen til at kommunikere på denne måde, er der mange mennesker der ikke ser det." siger Malavasi "Nogle heste har nok opgivet at kommunikere med os, især hvis de har oplevet tillært hjælpeløshed gennem isolation eller mishandling."   "Jeg vil anbefale at bruge noget tid på at observere ens hest. At lære deres kommunikationsstrategier at kende er ligesom at lære en ny person at kende. Man holder aldrig op med at lære, men jo mere man lærer, des mere elsker man.   Studiet bliver publiceret i Animal Cognition   Interviewet kan læses i sin fulde længde på The Horse  