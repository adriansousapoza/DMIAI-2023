Desperado vandt Nurnberger Burgpokal 2011 Finalen
2011-12-20T18:39:02
Finalen i Nurnberg Burgpokal 2011 blev afgjort i søndags i forbindelse med CDI-W i Frankfurt, Tyskland.   Carole Koppelmann vandt overlegen med Ralf Hartmann´s 8 årige Oldenburger-vallak Desperado OLD e. Dressage Royal/Rouletto. Parret vandt lørdagens opvarmningsklasse med 72,650 % samt søndags finale klasse med 75,450 %.  Carola Koppelmann som har sin base i Warendorf, har kun redet Desperado i lidt over et år. Den sorte vallak blev som unghest købt af Nadine Plaster og Simon Kohlenbrenner ved Elite Auktionen i Vechta. I 2008 vandt Nadine og Desperado UVM for 5 års heste, og i 2010 blev Desperado solgt til Ralf Hartmann som satte hesten i træning hos Carola Koppelmann. Den ny 33 årige Carola Koppelmann har i særdeleshed bevist sit værd som rytter, idet hun også i 2006 vandt Burgpokal Finalen, dengang med Comic Hilltop FRH.  Rutinerede Isabell Weth red Rheinlænderen Flatley e. Fürst Piccolo/Ehrensold til en andenplads med 71,700 % i opvarmningsklassen og til 73,350 % i finalen. Den 7 årige hingst er den syvende hest, Isabell Werth har kvalificeret til Burgpokal Finalen gennem tiden, hvor hun med tre af dem har vundet Burgpokal Finalen.  Alexander Matthias Rath red Dancing Elvis til en tredjeplads i lørdagens opvarmningsklasse med 71,050 %, men sluttede i søndagens finale på en ottendeplads med 68,500 %.  Den kårede westfahler hingst Rock Forever e. Rockwell/Landstreicher, ejet af Mr. Holkenbrink, blev med Oliver Oelrich placeret på tredjepladsen i finalen med 73 %. Video af hingsten kan ses her.