God dressur fra danskerne ved NM military
2012-07-14T11:22:04
Ved årets nordiske mesterskab i military er dressuren nu redet og rytterne skal i dag på terrænbanen. Mesterskabet afvikles i Starum i Norge, og danske senior-, pony- og junior-/ungryttere kæmper i disse dage om placeringer og medaljer.   God start for danske seniorer Danskerne klarer sig foreløbig rigtig godt ved NM i military. Det nordiske mesterskab for seniorer rides i klassen CIC2*, og føres i øjeblikket af Mia Hastrup med Odin, der red dressur til 48,3 strafpoint, svarende til 67,78%. På andenpladsen finder vi endnu en dansk ekvipage, nemlig Hanne Wind Ramsgaard med Vestervangs Arami. Hanne og Arami opnåede ved dressuren 50,4 strafpoint, svarende til 66,42%. På en forløbig tredjeplads ligger svenske Katrin Norling med hesten Zarina Cora, der red dressuren til 50,6 strafpoint, svarende til 66,30%. Øvrige danskere i feltet er Louise Nielsen med Hooker Skovgaard, der pt ligger lunt på en femteplads, og Vicky Mathiesen med Dejó, der ligger på en foreløbig 11.-plads. Således ligger alle de danske ryttere i den bedste halvdel af feltet.   Danske junior-/ungryttere i spids Også hos junior-/ungrytterne i CCI1*, ligger danskerne helt i front. Klassen føres af Bianca Walton med Lucky Luke, der red dressuren til 45,7 strafpoint, svarende til 69,59%. På andenpladsen ligger Katja Berg med Proximate Wizard, der red dressuren til 46,0 strafpoint, svarende til 69,38%. På den foreløbige tredjeplads ligger finske Jenna Torikka med Jam, der red dressur til 48,5 strafpoint, svarende til 67,71%. Øvrige danske ekvipager i klassen er Benjamin Jørgensen med Desiree, der ligger på en foreløbig 18.-plads og Ida Holm Jessen Knudsen med Fritz, der ligger på en foreløbig 20.-plads.   Ponyryttere i skarp konkurrence Ponyrytternes mesterskab føres i øjeblikket af Emilie Røinås med Larsens Pony, efter et dressurridt til flotte 46,1 strafpoint, eller 69,28%. På andenpladsen ligger indtil videre svenske Meja Hedrenius med Kings Dumbledore, der har det foreløbige resultat 49,4 strafpoint, svarende til 67,10% i dressuren. På tredjepladsen finder vi første dansker i rækken, nemlig Rikke Nybo Andersen med Ruby Gold II, der red dressur til 50,2 strafpoint og dermed 66,52%. Øvrige danskere i klassen er Mai Kaas med Kalybso OX, der ligger lunt i svinget på en foreløbig 4.-plads, Mette Rise Christiansen med Camelot Damgaard, der ligger på en foreløbig sjetteplads og Josefine Letholm Kofod med Cassie Fleur, der i øjeblikket ligger på en ottendeplads.   Læs mere information og resultater her    Katja Berg og Proximate Wizard i dressuren ved NM i military 2012 Foto: Privat