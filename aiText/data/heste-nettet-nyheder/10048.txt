Støtterådgivning til ejere ved aflivning af hest
2013-06-29T16:53:49
En ny støtteordning til hesteejere i forbindelse med beslutningen om aflivning af hest, er lanceret i Storbritannien i år. Dette har vist sig at være en stor succes, og har både medført bedre velfærd for de heste der slutteligt aflives, og er samtidig en hjælp til alle de hesteejere, der før eller senere skal tage den svære beslutning om at afslutte et hesteliv. Service til hesteejere British Horse Society, forkortet BHS, har i år oprettet en ordning, hvor hesteejere kan søge vejledning og støtte i deres overvejelser om aflivning af deres heste. Ordningen er etableret på baggrund af observationer fra en lang række velfærdssager, hvor ejere reelt har ventet for længe på at tage afsked med deres elskede hest, hvilket slutteligt erendt med at påvirke hestens sundhedstilstand eller på anden måde har resulteret i en meget ringe livskvalitet for hesten. Foranlediget af disse kedelige sager, etablerede BHS i januar i år en gratis rådgivningsservice. Rådgivningsservicen som BHS kalder 'Friends at the End" - løseligt oversat til dansk, som 'venner når det er tid til at slutte', er blevet en stor succes. Målsætningen Rådgivningen baserer sig på princippet om, at det er bedre at aflive en hest en uge for tidligt, end en dag for sent. Med rådgivningen er centeret med til at sikre, at heste der allerede har en ringe livskvalitet og hvis situation ikke har prognose til at blive bedre, får afsluttet livet uden at det kommer til at ende i forringet hestevelfærd eller vanrøgtssager. Programmet vejleder hesteejere primært over telefonen, men det kan også omfatte, at en af de uddannede frivillige tager med hesteejeren og overværer aflivningen af den pågældende hest, som støtte for den respektive ejer. Programmet har siden starten af 2013, indtil videre, hjulpet mere end 50 hesteejere.   Frivillige ressourcer BHS har uddannet omkring 100 frivillige til ordningen. Træningen har omfattet undervisningstimer med veterinære, der har informeret om de forskellige aflivningsmetoder, samt undervisning med personer der er uddannet i rådgivning omkring død og dødsfald, og som typisk varetager vejledning og samtaler med familiemedlemmer til døende. Til gavn for både ejere og heste Chef for velfærdsektionen i BHS Lee Hackett oplyser, at mange af de opkald man modtager til servicetelefonen, netop omhandler ældre eller syge heste, som ejerne elsker højt, men som de har holdt i live for længe til at hesten har et godt liv. Hun kan ikke holde tal på det antal ejere, som efter at aflivningen af deres heste, har givet udtryk for, at de ville have ønsket de, for hestens skyld, havde taget beslutningen tidligere. Hun udtaler "vi lancerede programmet for at gøre det lettere for både hesteejerne som for hestene". Dette mål har man med al tydelighed opnået, og der følger hermed en opfordring til, at de danske hestevelfærdsorganisationer, overvejer at tage ideen op. Forsidefoto: JP-Foto.dk