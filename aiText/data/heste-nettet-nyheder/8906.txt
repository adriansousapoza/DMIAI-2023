Verdensstjerner gæster Bernstorffsparken 
2012-05-11T08:47:19
Verdensstjerner i ridebanespringning gør klar til at deltage i First Horse Grand Prix i Bernstorffsparken. Danmarks største internationale udendørsstævne i ridebanespringning løber af stabelen d. 17.-20. maj 2012   Det store CSIO stævne i Bernstorffsparken er helt udsolgt. Stævnearrangørerne har måtte knibe ekstra 30 bokse ind på stævnepladsen så der er plads til de i alt 300 heste der skal deltage igennem det 4 dage lange stævne.   Rekord - igen 20 nationer er nu tilmeldt CSIO, hvilket endnu engang er rekord for deltagende lande i Bernstorffsparken. Show Director Niels-Ulrich Pederser siger: "Vi slog rekord med 17 deltagende nationer i 2011. I år er vi oppe på 20 nationer. Det er flere hold end der deltog til OL! Sidste år stod både Frankrig og England på venteliste, men i år er de heldigvis med. Vi har måtte trylle med både tidsplan og plads til hestene, men alt er nu lykkedes og vi glæder os til nogle spændende konkurrencer med Verdensstjerner som deltagere".  First Horse Grand Prix er et tilløbsstykke og det skyldes bl.a. at det er et stævne der kvalificerer både til EM, VM og OL. Desuden er der mange lande der ligger lige uden for Superligaen og som kæmper om en plads her. Det kræver at de deltager i Nationsspringninger Verden over samt at de klarer sig godt. De deltagende lande er: Finland, Sverige, Norge, Danmark, Tyskland, Holland, England, Irland, Frankrig, Spanien, Italien, Schweiz, Østrig, Polen, Ukraine, Qatar, Brasilien, Mexico, Chile, Australien Verdensstjerner i Danmark Blandt de 20 nationer som deltager i Nations Cup, er der store Verdensstjerner iblandt. Fra Holland deltager Albert Zoer som bl.a. har vundet det store stævne Grosse Preis von Aachen samt været Europamester for hold sammen med Gert-Jan Bruggink, som også gæster Parken i år. Irland har meldt Trevor Coyle, som er en af de aller største stjerner i springverdenen og Brasilien fortæller at vi får besøg af Rodrigo Pessoa. Svenske ryttere er også på vej, bl.a. Douglas Lindelöw som har vundet Grand Prix i år. Vi kan atter se frem til et stjernespækket stævne i Bernstorffsparken. Billettet kan købes på www.billetnet.dk   Yderligere info findes på www.firsthorsegrandprix.dk og på www.facebook.com/spr.dk   Pressemeddelelse  Andreas Schou. JP-Photo.dk