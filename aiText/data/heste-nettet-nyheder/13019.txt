Mette Rosencrantz vinder i USA på DV'en Marron
2017-03-16T15:53:02
Mette Rosencrantz, er tidligere svensk landsholdsrytter og efterhånden 64 år gammel, men hun fortsætter med at holde sig igang i USA og vandt overraskende Grand Prix Specialen ved den sidste kvalifikation i Californien, USA på sin DV vallak Marron   Dansk hest og svensk rytter Mette Rosencrantz og Marron vandt 'Festival of the Horse' Burbank World Cup Grand Prix Speciale ved 'Festival of the Horse" i Californien , USA i søndags, på den 17-årige danske varmblods vallak Marron (e. Michellino / Woernitz).   Mette red den 17-årige DV vallak Marron til sejren med en dommerscore på 68,824 %.   Bor nu i USA Mette Rosencrantz, har tidigare repræsenteret Sverige internationalt og har tidligere været en af hovedkræfterne bag det svenske ridecenter på Strömsholm, men bor i Topango, Californien og har boet i USA de sidste 20 år, hvor hun oprindeligt kom til for at give dressurkurser.   Mette Rosencrantz, har ikke konkurreret internationalt de sidste par år, men nu har hun sammen med sin DV vallak altså vundet Grand Prix Specialen i Burbank 'Festival of the Horse.   David Blake og Kathleen Raine 2'er og 3'er David Blake fra Cardiff, Californien red Ikaros til en andenplads med 68,529 %.   Kathleen Raine, fra Murrieta ligeledes en lokal fra Californien blev 3'er på hesten Zuperman med 66,686 procent.      Mette Rosencrantz på sin danske hest, tydeligt glad efter sin opsigtsvækkende og overraskende sejr