Få faglig fornyelse til Toprun Hesteaften
2011-11-09T08:33:48
  Tirsdag den 15. november kl. 19-21 inviterer HC Venslev til Toprun Hesteaften. Aftenen starter med hestetandplejer Pia Kaj, der vil fortælle om tandproblemer og tandpleje hos heste. Rigtig tandpleje er vigtig for hesten og har betydning for foderudnyttelsen og rideligheden.   I pausen kommer produktspecialist Charlotte Pechüle med Prob/Ekholm-produkter til hest, hund og kat. Serien er udviklet af naturlige råvarer til at løse hudproblemer hos dyrene. Aktuelle produkter er muk-salve, krokodille-olie og sur stråle sticks oplyser Charlotte Pechüle. Denne aften gives 20% rabat på Prob/Ekholm-produktserien.   Efter pausen fortæller dyrlæge Linus Camitz fra Kasernens Hesteklinik om "oplevelser fra mit liv som dyrlæge". Linus er, ud over at være dyrlæge, også uddannet i kiropraktik. Hans fagområde er nedsat præstation hos sportsheste relateret til bevægeapparatet. Linus er meget engageret og har mange erfaringer fra sit daglige arbejde som dyrlæge. Derudover er han avler og rytter.   Find flere informationer på piakaj.dk og hesteklinik.dk. Arrangementet koster 50 kr., der betales ved indgangen. Der vil være let forplejning, gave til alle og lodtrækning på éntrebilletten. Toprun Hesteaften holdes i mødelokalet, HC vej 8, 4050 Skibby. Tilmelding sker på http://www.toprun.dk eller 4759 4700  