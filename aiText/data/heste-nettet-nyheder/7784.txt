Lørdag aften i fuld galop
2011-06-08T19:00:01
Klampenborg Galopbane inviterer til en helt ny og anderledes måde at gå til væddeløb på, Saturday Night Racing.  To Heineken i snor, en DJ og optræden af Danny Rosenfeldt er nogle af de nye oplevelser, som tilskuerne på Klampenborg Galopbane kan se frem til lørdag 11. juni.  Sloganet for Saturday Night Racing er 'Den hurtigste bar i byen', og det hentyder både til løbene med de hurtige fuldblodsheste og det afterparty, som afholdes i Racing Club til midnat med gazebobar, hvor der blandt andet bliver serveret øl og drinks. I løbet af aftenen kan man også afprøve sine evner i rodeo på en mekanisk hest.  »Væddeløb er i forvejen en stor oplevelse med masser af fart og spænding, men vil vi gerne give vores tilskuere - som der kommer flere og flere af - særlige oplevelser, derfor sætter vi ekstra kolorit på de tre løbsdage lørdag aften, hvor der også vil være konkurrencer,« siger Tom Christensen, der er direktør for Klampenborg Galopbane. Han mener også, at Saturday Night Racing er en oplagt mulighed for nye tilskuere til at lære sporten at kende.  Løbene begynder klokken 17.30, og en billet koster 100 kroner. For det får man indgang, program, to øl og en bon på 40 kroner til at spille for (værdi 180 kroner). Billetter kan købes ved indgangen.  De to næste Saturday Night Racing er 9. juli og 13. august.