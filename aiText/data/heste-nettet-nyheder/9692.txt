Romanov solgt 
2013-01-11T20:28:13
Blue Hors Romanov er solgt til Edward Gals sponsor, Gaston Glock.  Edward Gal fik hingsten i ridning i september 2011, efter Blue Hors stod uden chef-berider. Siden har denne ekvipage udviklet sig med hastige skridt og til World Cup kvalifikationen i Odense 2012, dansede ekvipagen sig gennem kür-programmet til 81 %. Det flotte resultat var også begyndelsen på forhandlingerne omkring salget af elitehingsten.  Blue Hors Romanov e. Rohdiamant/Grundstein II/Akzent er herhjemme ikke kun kendt for hans sportslige resultater, men har også bevist sit værd som avlshingst, igen og igen. Blandt de mest kendte kan nævnes Hønnerups Driver, vinderen af UVM i 2009 og Skovens Rafael, der både er kendt for sine egne sportslige resultater samt, som sin far, producent af top championats heste.  Selvom Blue Hors giver slip på én af staldens helt store avlsmatador, kan avlerne glædes over Romanovs helbror Rockefeller, der stadig tilbydes på hingstestation Blue Hors.  Kilde: Ridehesten  Blue Hors Romanov og Edward Gal (Arkivfoto: JP-Photo)