Vincent Maranello, Helgstrands nye stjerne
2014-03-08T01:16:11
I fredagens præsentationsklasse for 4 og 5 års hingste, sponsoreret af Kirk Arabian kunne vi gense flere af de 4 års hingstene, som vi ligeledes så under rytter torsdag eftermiddag, samt enkelte 5 års hingste.   Dommerne Birthe Lyder Nielsen og Bjarne Nielsen gav ekvipagerne karakter for trav, skridt, galop, ridelighed og kapacitet medfulgt af en fyldestgørende begrundelse for de enkelte karakter. Da 3 års hingstene ikke må starte officielt jf. Dansk Ride Forbunds reglement, blev klassen ikke afviklet som en konkurrence og der blev ej heller udnævnt nogen vindere af klassen.   Lidt simpel hovedregning indikerer dog at Vincent Maranello opnåede dagens højeste karaktersum, med 9,5 for både trav, galop og kapacitet, mens skridten og rideligheden blev belønnet med 9. Den 4 årige Vincent Maranello e. Blue Hors Zack/ Blue Hors Future Cup, avlet af Jane Gry Haugum, blev fremvist af Andreas Helgstrand og der er næppe tvivl om, at vi her har med en af årgangens stærkeste. En hingst der skal blive spændende at følge, hvis han ellers bliver på danske hænder.   Også Blue Hors Zatchmo e. Blue Hors Zack/Donnerhall viste gode takter og blev belønnet med 9,5 for både trav, ridelighed og kapacitet, mens galoppen trak et rent 9 tal. Skridten blev i dag lidt spændt, dog ikke mere end at et 8 tal stadig kunne tildeles.