Callaho Benicio ude af avlen for 2013
2013-01-18T10:05:21
  Den tidligere bundeschampionatetvinder Callaho Benicio skal i år koncentrere sig om sporten. Den populære hingst vil derfor ikke være til rådighed for avlerne i 2013.   Den nu 8-årige Belissimo M/Velten Third-søn blev kåret i Verden i 2007. I 2011 vandt han overlegent Bundeschampionatet for 6-års dressurheste til stor begejstring for det sagkyndige publikum. Han har efterfølgende været meget populær blandt hoppeejerne og har derfor siden primært passet sin beskelerboks. Nu har ejerne fra Stutteri Callaho Sport Horses i samarbejde med rytter Anna-Sophie Fiebelkorn besluttet igen at fokusere på det sportslige og trækker derfor hingsten ud af avlen for 2013. Der er dog stadig frostsæd at få fra hingsten.     Se video af hingsten her              