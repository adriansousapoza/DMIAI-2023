Danskere flyvende i Norge
2013-02-17T19:13:26
Karina Truelsen red sig i eftermiddags ind på en 10. plads i Grand Prix'en ved det internationale stævne Arctic Equestrian Games i Norge.  På den 11-årige Clausewitz (Holst. e. Corrado II/Alcatraz) kunne Karina levere en fejlfri hovedrunde i den 1.45m store Grand Prix. I omspringningen måtte hun desværre se en bom falde og tage til takke med 10. pladsen. Klassen blev vundet af norske Dag Ove Kingsrød på Dimaro van de Loose Heide foran ligeledes norske, men i Danmark bosiddende Sandra Løvås på Pedro. Tyske Mike Patrick Leichle tog sig af 3. pladsen på RPM Canturado. Karina Truelsen her på Cassina Z ved DSA finalerne i Odense 2012. Arkivfoto: JP-Photo.dk Søndagens Small Tour Finale 1.35m klasse blev vundet af hollandske Piet Raijmakers Jr. foran norske Camilla Storemark og danske Martin Dinesen Neergaard med Zilagro på 3. pladsen. Kim Kristensen placerede Cansar (Holst. e. Carvallo/Sandro) på 5. pladsen.  I løbet af ugen er det blevet til yderligere mange flotte danske placeringer. Bl.a. kunne Kim Kristensen på Lynford (OS e. Licanto/Calido I) ride sig til en 6. plads i fredagens 1.45 GP kvalifikation mens Karina Truelsen og Caput (DV e. Casir Ask/A'Khan Z opdr. Andreas I. Rudbæk) sluttede på 11. pladsen.  Martin Dinesen Neergaard sejrede i lørdagens afdeling af Small Tour på Zilagro mens Mathias Nørheden Johansen tog sig af 7. pladsen på Lucky Laila.  I lørdag aftens Kings & Queens 1.40m klasse kunne kvinderne repræsenteret af norske Malin Betten Hansen på danskkårede Ulrich Z (BWP e. Darco/Ramiro) og danske Karina Truelsen på Caput, sætte mændene til vægs og tage sig af hhv. 1. og 2. pladsen.   Alle stævnets resultater kan ses i dette link   Stævnet i Vestfold fortsætter en uge mere, hvor bl.a. også flere danske dressurryttere kommer til start, og kan følges via livestreaming i dette link  