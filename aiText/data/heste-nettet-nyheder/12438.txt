Dagens resultater til JBK i Odense
2016-10-13T23:26:25
I dag var første dag til 10 års jubilæet for JBK Horseshows. I dag var der både ponyklasser, juniorklasser samt klasser for seniorrytterne.  Dagens første klasse var lille tur for juniorene, som gik i 120 cm. Her blev det svenske Elin Glimberg med Phoenix som red sig til sejren, efter at have redet en hurtig tur på 52.24 sek.  Lige efter kom Emilie Mosegaard Christiansen på Serupgaards Corona i tiden 54.68 sek. Phillippa W. Linde med ECL Fortuna red sig til trejdepladsen efter en fejlfri tur i tiden 57.62 sek.  Det lykkedes flere andre danske juniorryttere at placere sig i klassen.  Dagens anden klasse var stor tur for de unge juniorryttere. Den gik i 130 cm, og her lykkedes det denne gang Phillippa W. Linde at lægge sig helt i spidsen efter at ride fejlfrit i anden fase i tiden 27.37 med Quabble. Christina Nielsen fik redet sig til en flot andenplads med Couleur Queen efter en anden fase som sluttede i tiden 27.79 sek. Lige i hælene på sig selv lykkedes det igen Christina Nielsen at placere sig på tredjepladsen med sin anden hest Camiccer S hvor hun her red i tiden 27.89 sek. Også i denne klasse lykkedes det flere andre danske juniorryttere at placere sig i klassen.  Så blev det tur for de ældste ryttere i selskabet. Dagens tredje klasse var lille tur i CSI* som i lighed med juniorerne gik i 120 cm. Her lykkedes det Mia Maj Kruuse Larsen som en af de sidste ryttere at lægge sig helt i spidsen i tiden 56.77 på Acalibra. Trine Haahr placerede sig på 2. pladsen med Carindo efter en hurtig tid i 57.96 sek og tredjepladsen gik til Astrid Svenstrup med Diamante som red i tiden 58.46 sek.  Mia Maj kunne nyde præmieoverrækkelsen sammen med sin søster Desiree Kruuse Larsen, da det lykkedes hende at placere sig på 4. pladsen med Legend og der var mange placeringer til de danske ryttere.  Dagens højeste klasse var store tur i CSI*, der gik i 135 cm. Her lykkedes det igen det danske flag at komme helt til tops, da det var Louise Stenvang med Bruunholms Cadeau som fik redet sig til sejren efter en anden fase i tiden 27.75 sek. Jonathan Hvalsøe Saul fulgte efter med Libak's Lamentos der red i tiden 28.53 sek. Lige i hælene på Jonathan var Hans Ley, der red Kong's Alli i anden fase i tiden 28.81 sek. I lighed med de foregående klasser, var der også i denne klasse mange danske placeringer.  I dagens sidste klasse var det ponyrytternes tur. Her blev det Anna Weilsby der løb med sejren på ponyen Jeffie Carwyn efter en hurtig tur i tiden 43.04. Lige efter fulgte Emilie Heering med Denver i tiden 44.49 og Camilla Mortensen fulgte derefter med Kadans Van Orchid's efter en tur med tiden 46.16. Det var først på 4. pladsen det lykkedes en udlændning at komme til, her var det svenske Julia Wennerberg.  Alle resultatlister kan findes HER. 