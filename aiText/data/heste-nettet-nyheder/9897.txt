Succesfulde danskere i Wellington
2013-04-09T15:25:48
I den forgangne weekend fik både Lars Petersen og Mikala Gundersen det danske flag til tops ved det femstjernede, internationale dressurstævne Global Dressage Festival i Wellington.   Lars Petersen og den 15-årige DV-hoppe Mariett e. Come Back II / Sydney (opdr. Gunnar Mousten), ejet af Marcia Pepper, vandt lørdagens 5* Grand Prix Kür med hele 78,450 %, hvilket er ny rekord for ekvipagen. Steffen Peters og Legolas blev henvist til andenpladsen med en score på 78,100 %, mens Tina Konyot og DV-hesten Calecto V e. Come Back II kunne indtage tredjepladsen med 77,050 %.   Mikala Gundersen og My Lady vandt søndagens 5* Grand Prix Special med 70,063 %, og var eneste ekvipage der sneg sig over de 70 %. Den 13-årige hoppe My Lady e. e. Michellino / Ritterstern (opdr. Yvonne Lindholm) er tilhørende danske Janne Rumbougher.   Kilde: Eurodressage  