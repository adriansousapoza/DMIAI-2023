Overraskende vinder i 4-års-dressurchampionatet   VIDEO
2011-10-22T01:53:58
Søbakkehus Mia-Bella (Don Schufro x Midt-West Ibi-Light) kom med en 11. plads fra de indledende runder i bagageb, men endte med sejren i 4-års-dressurchampionatet 2011. Rutineret fremvist af Dorthe Sjøbeck Hoeck imponerede hoppen dommerne og opnåede 9,0 for trav, 9,2 for galop, 8,0 for skridt 8,8 for ridelighed og 9,2 for kapacitet.   Ind på andenpladsen kom endnu en hoppe, den elegante og letgående Øgårdens Chanel (Sandro King x Zardin Firfod). Hun viste tre supersmidige gangarter, med dejlig mekanik og særdeles god bæring. Hun fik af dommerne 9,0 i trav, 8,8 i galop, 8,0 i skridt, 8,8 i ridelighed og 9,0 i kapacitet. Se kort klip af hoppen her.   Årets dressurbetonede hoppe 2010 Sirikit (Hotline x Don Schufro) kom ind på trejdepladsen med højdepunkter i trav og ridelighed. Hun opnåede i trav 9,0 galop 8,6 skridt 7,8 ridelighed 9,0 og kapacitet 8,8.   Se samlet resultat her