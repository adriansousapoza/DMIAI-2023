Guld til Era Dancing Hit
2012-03-11T14:12:31
  Den triste nyhed om at sidste års fløjhingst Era Dancing Hit havde brækket benet og efterfølgende måtte aflives kom i februar. Avlsledelsen betragter naturligvis hingstens død som et stort tab for forbundet og de danske avlere, da han ud over sin funklende type og dejlige gangarter også viste sig særdeles ridelig. Han var en hingst som avlsledelsen, ifølge avlskonsulent Karina Christensen, havde håbet at se repræsentere Dansk Varmblod til internationale arrangementer som VM for ungheste i Verden.   Da fremstillingen her i Herning blot skulle have været en formsag, idet hingsten nåede at vinde materialprøven med overbevisende karakterer (895,5 point), har avlsledelsen valgt at færdigkåre hingsten og endvidere fortjent at tildele ham opdrættermedalje i GULD. Era Dancing Hit nåede af betjene 120 hopper sidste år. Han var opdrættet af Stutteri ERA I/S, Hobro og var ejet at Stutteri Højagergård, Langå.