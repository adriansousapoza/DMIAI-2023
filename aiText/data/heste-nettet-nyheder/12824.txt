Falck dropper transportforsikring af heste
2017-02-10T13:02:51
Falck har annonceret at de stopper med at forsikre heste mod transportuheld. Det betyder, at det som hesteejer kan blive voldsomt dyrt at bliver involveret i traileruheld, der i forvejen kan medføre rigtg mange omkostninger og ulykkelige omstændigheder for de involverede hesteejere   Falk dropper forsikringer   Hesteejere har indtil nu kunne sikre sig dækning for en stor del af omkostninger, såfremt uheldet skulle være ude og man bliver involveret i et trafikuheld, med en hestetrailer bag på bilen. Har man tegnet forsikring gennem Falck, til dækning af bil- eller traileruheld, har man hidtil været sikret ved at være dækket for transport af hesten fra ulykkestedet til f.eks. et dyrehospital. Men nu slutter det.   Falck er nemlig i fuld gang med at afvikle en række forsikringer af den mere specielle type, der ikke længere er rentable for selskabet, heriblandt trailerforsikringen af heste i forbindelse med ulykkestilfælde.   Fremadrettet vil det betyde, at der for hesteejere kun vil være ganske få muligheder tilbage for at sikre sig mod de meget store udgifter, der kan være en følge af et eventuelt uheld.   Har du en forsikring hos Falck, kan det derfor anbefales at være opmærksom på, hvornår forsinkringsdækningen stopper, og undersøge hvad der måtte være af eventuelle muligheder for at blive dækket ad anden vej.   Kilde: Fritidsmarkedet   Læs mere om implikationerne for hesteejere, og om Falcks argumenter for at droppe forsikringerne her      Falck stopper deres forsikringsordning om ssygetransport af heste i forbindelse med trailerulykker (Arkivfoto: Falck)