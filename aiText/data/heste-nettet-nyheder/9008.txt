Hesteorganisationer ønsker loven ændret 
2012-06-06T15:08:26
Med fire år på bagen er det tid til et kritisk blik på Lov Om Hold Af Heste. Dansk Ride Forbund og syv andre hesteorganisationer opfordrer politikerne på Christiansborg til at revidere loven, så denne sikrer hestevelfærden under hensyntagen til de massive udfordringer og udskrivninger i millionklassen, som loven har medført for rideklubberne.Lov Om Hold Af Heste sendt i høring I sommeren 2007 vedtog Folketinget den første danske lov, der specifikt regulerer forholdende for hestehold i Danmark. Loven trådte i kraft i 1. januar 2008 med overgangsordninger for de skrappeste af lovkravene frem til 2011, 2016 og 2020. Loven er nu fire år gammel, og det er derfor blevet tid til den obligatoriske høring af loven. Høringen skal afdække, om loven har medført de forventede velfærdsmæssige forbedringer for landets heste, samt hvilken betydning loven har haft for hesteholdene.Loven udfordrer klubberne Dansk Ride Forbund har som de eneste i branchen lavet ikke bare en, men to grundige undersøgelser af lovens betydning for ridesporten. Mere end halvdelen af forbundets s klubber deltog i den seneste undersøgelse fra 2011, som viste, at op mod 80 % af staldene har problemer med at opfylde et eller flere af de nuværende lovkrav. Det er især lovens skrappe krav til boksstørrelse, loftshøjde, staldrumfang og vinduesareal, der giver problemer. Det er blevet estimeret, at loven i gennemsnit vil kræve investeringer for 1,2 millioner pr. klub, men Dansk Ride Forbund har kendskab til flere klubber, som skal ud at investere tocifrede millionbeløb, for at stalde og faciliteter opfylder lovens nuværende krav.Loven skal ændres I 2011 blev "Forum for Hestevelfærd" på initiativ af blandt andre Dansk Ride Forbund stiftet, hvor otte af Danmarks største interessenter inden for ridesporten bl.a. har arbejdet sammen om et fælles udkast til revideringen af Lov Om Hold af heste. De otte organisationer er Videncenter for Landbrug | Heste, Den Danske Dyrlægeforening, Hestens Værn, Dansk Islandshesteforening, Dansk Varmblod, Dansk Trav Centralforbund, Dansk Galop og Dansk Ride Forbund. Ønsket er en lov som sikre hestevelfærd baseret på videnskabelig evidens. De vigtigste punkter i loven, som Dansk Ride Forbund og Forum for hestevelfærd anbefaler ændret er:Hestehold:  At hestehold skal bestå af mindst to heste, da hesten er et flokdyr. Kravet kan fraviges i op til 90 dage om året.  For stalde opført før 1. juli 2007:  Loftshøjden i stalden skal være mindst 75 cm i frihøjde over hestens stangmål, målt fra overkanten af evt. strøelse, og dette krav skal være opfyldt for mindst 85 % af boksens areal. For de maksimalt 15 % af gulvarealet, hvor lofthøjden kan være mindre, skal dette være begrundet i den bygningsmæssige konstruktion. Loftshøjden skal dog være min. 210 cm. Staldrumfanget pr. hest målt i m³, skal være mindst 20 x hestens stangmål, dog er kravet højst 30m³ pr. hest. Ved opstaldning enkeltvis i boks skal gulvarealet være mindst 1,7 x hestens stangmål, og den korteste side af boksen skal være mindst 1,7 x hestens stangmål. Dele af lyskravet kan opfyldes med kunstigt lys, således at der opnås en belysningsstyrke på ca. 100 lux i stalden, målt på hestens opholdssted.    I lovens nuværende udformning gjaldt overgangsordningerne kun stalde opført før lovens vedtagelse (skæringsdato 1. juli 2007). For stalde opført efter 1. juli 2007 foreslås det derfor, at de nuværende lovkrav til loftshøjde, boksstørrelse og naturligt lys bibeholdes.  Høringsfasen sluttede d. 31. maj 2012. Det næste skridt i en eventuel revidering af loven er, at Fødevarestyrelsen, som er en del af Ministeriet for Fødevarer, Landbrug og Fiskeri, på baggrund af de indkomne hørringssvar udarbejder et lovforslag som Folketinget kan tage stilling til.  JP-Photo.dk