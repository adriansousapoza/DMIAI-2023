Thomas og Sir Donnerhall II bedst i kür
2013-03-09T21:48:46
Det blev Helgstrand Dressage berideren, Thomas Sigtenbjerggaard og avlshingsten Sir Donnerhall II der med 75,833 % blev vinder af dagens Prix St. Georges kür, præsenteret af MCH.  Den kun 7 år gamle Sir Donnerhall II e. Sandro Hit/Donnerhall er helbror til den tyske avlsmatador Sir Donnerhall I. Sir Donnerhall II repræsenterede sidste år Tyskland ved UVM for 6 års heste, hvor hingsten opnåede bronzemedalje. De af tilskuerne der også overværede torsdagens clinic fik allerede den aften en forsmag på ekvipagens kür, som også den aften blev vurderet af Susanne Baarup til omkring 75 %. Dommerholdet i denne klasse bestod foruden Susanne Baarup, af Kurt Christensen og Birthe Lyder Nielsen.  Andenpladsen gik til Maik Kohlschmidt og Blue Hors Zack e. Rosseau/Jazz med 74,333 %. En yderst populær ekvipage blandt publikum og ikke uden grund, hingsten har efterhånden opbygget stor styrke og fremviste i dag alle øvelser med stor kvalitet.  Tredjepladsen gik ligeledes til én af publikums darlings, i form af avlshingsten Fürstenball, som også i dag kunne høste anerkendelsen af to kårede sønner f sin første årgang. Fürstenball blev fremvist af sin faste rytter, Ines Westendarf og resultatet blev 72,333 %.  Blue Hors Zack (Arkivfoto: JP-Photo)