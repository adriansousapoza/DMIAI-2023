Møllebakken forbereder sig til DM og NM i voltigering
2011-09-21T21:18:09
Den 23.-25. september er Møllebakkens Rideklub vært for henholdsvis dansk og nordisk mesterskab i voltigering. Arrangementet afholdes på Thysbjerg Ridecenter og forberedelserne har længe været i fuld gang.  Til start er meldt 15 hold - herunder to juniorhold, et pas de deux-hold, 13 individuelle seniorer og 17 individuelle juniorer.  Deltagerne kommer fra alle fire nordiske lande, og Danmark er repræsenteret i alle kategorier - undtagen pas de deux.  Møllebakkens Rideklub har gennem de sidste 7 år, kunne tilbyde voltigeringsundervisning på mange niveauer. Undervisningen ledes i dag af træner og longefører, Lise-Lotte Bjarndahl. Møllebakkens voltigerings har i dag fire aktive hold, fordelt på tre heste. Henholdsvis 1. og 2. holdet har kvalificeret sig til at deltage til DM og NM. Sidste år deltog 1. holdet i NM i Sverige, hvor det blev til en super velfortjent bronzemedalje. Der er gratis adgang alle 3 dage.