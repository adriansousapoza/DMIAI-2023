Reviderede bestemmelser under DRF
2020-12-04T09:52:27
Dansk Ride ForbundReviderede Fælles Bestemmelser og disciplinreglementer for dressur og spring, som er gældende fra første januar 2021   Revision af DRF's Fælles Bestemmelser Siden 1. september 2019 har en arbejdsgruppe nedsat af DRF's bestyrelse haft til opgave at revidere DRF's Fælles Bestemmelser. En opgave der har bestået i at gøre dem sammenhængende, nutidige og tilpasset ridesportens mange aktiviteter og interesser. Derudover er de disciplinspecifikke afsnit fra Fælles Bestemmelser blevet rykket over i de relevante disciplinreglementer, og i den forbindelse er reglementerne naturligvis blevet gennemarbejdet og justeret efter behov.   I første omgang er hhv. dressur- og springreglementet blevet opdateret, og justerede versioner af de resterende disciplinreglementer vil følge i starten af det nye år.      Rettelser og spørsgmål Udover helt konkrete rettelser i de opdaterede Fælles Bestemmelser og reglementer (se de mest væsentlige listet nedenfor) er det centrale, at man pr. 1. januar 2021 skal orientere sig i Fælles Bestemmelser omkring generelle spørgsmål, mens man skal orientere sig i det pågældende disciplinreglement, hvis man har disciplinspecifikke spørgsmål. Husk, at det altid er rytters ansvar at holde sig opdateret på indholdet af DRF´s reglementer. Fælles Bestemmelser pr. 1/1-2021: - Pkt. 12: Præcisering af adgang til stævnestalde af hensyn til hestes hvilebehov - Pkt. 38: Nye licenstyper - Pkt. 46: Præcisering af interessekonflikt og habilitetsregler for officials - Pkt. 65: Ved D-stævner må der ikke udskrives klasser højere end sværhedsgrad 3 Dressurreglement pr. 1/1-2021: - Begrebet "kritikker" ændres til "protokoller" - Pkt. 60: Ved D-stævner er ryttere, der har startet sværhedsgrad 4 (eller højere) til B-stævner eller har placering i sværhedsgrad 4 (eller højere) ved C-stævne, udelukkede - Pkt. 89: Alle individuelle DRF-mesterskaber afvikles nu over 2 dage i stedet for over 3 Springreglement pr. 2021: - Pkt. 17: Nye regler for bagbensgamacher - Pkt. 19: I alle B0 klasser ved E-, D- og C-stævner kan der startes 2 gange pr. ekvipage - Pkt. 56: Ændring i kvalifikationskrav for rytterens deltagelse i A- og B-stævner: krav til rytterkategori bortfalder - Krav fastholdes for start ved FEI-stævner - Pkt. 56: Ændring i ponyens kvalifikationskrav for deltagelse ved B-stævner: For deltagelse i B-stævner skal ponyen have gennemført minimum 3 nul-runder i sværhedsgrad 3 ved C-stævner - Pkt. 67: Ved B-stævner er det ikke længere et krav at have en stilspringning i sværhedsgrad 3 - blot en anbefaling - Pkt. 91: Indførsel af udelukkelseskrav for deltagelse i DRF-mesterskab for hold inkl. Walber cup: De deltagende ekvipager i kvalifikationen og finalen må ikke have gennemført en sværhedsgrad 6 i kvalifikationsperioden - Pkt. 91: Ændring i afvikling af DRF-mesterskab i klubholdspring, pony: Finalen afvikles i MA1 - tidligere i MA2** Se de nye Fælles Bestemmelser og reglementer for hhv. dressur og spring pr. 1. januar 2021 her.      Dansk Ride ForbundReviderede Fælles Bestemmelser og disciplinreglementer for dressur og spring, som er gældende fra første januar 2021