Årets JBK Horseshow i Odense bliver det sidste
2016-09-22T12:19:08
Efter 10 succesfulde år med JBK Horseshows i kongreshallerne i Odense og de sidste par år også udendørs på dyreskuepladsen i Odense, afslutter JBK nu samarbejdet med Odense Kommune og herunder også Sport Event Fyn. Parterende har vurderet, at der i fremtiden ikke er de samme muligheder for at fortsætte konceptet med den succes, som der har været hidtil under de gældende forretningsmæssige vilkår. Det betyder, at der er tale om en fælles beslutning parterne imellem og at dette års JBK Horseshow i næste måned bliver det sidste. Jens Trabjerg udtaler bl.a. at de har haft et professionelt forløb og at de har undersøgt mulighederne fremadrettet. Derfor kan de sige tak for et godt forløb og at de glæder sig til at levere et sidste show til markering af det succesfulde samarbejde der har været, og at de i øvrigt er stolte over at have været en del af dette samarbejde. Kilde: Malgre Tout