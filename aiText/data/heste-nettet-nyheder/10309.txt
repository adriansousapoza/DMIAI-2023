Olympisk superstjerne har fundet hvile
2013-10-30T20:02:24
Den legandariske Olympiske dressurvallak Gestion Bonfire, der var ejet og redet af den hollandske dressurrytter, Anky Van Grunsven, har i en alder af 30 år fundet hvile.   Anky annoncerede selv nyheden på Twitter hvor hun skrev " My heart is broken. Bonfire is dead", på dansk: "Mit hjerte er knust, Bonfire er død". Masser af succes Den brune oldenburg vallak, Bonfire, var efter Welt As, og fik en 9 år lang international karriere med masser af fornemme placeringer.  I tidsrummet mellem 1991 og 2000 deltog ekvipagen i utallige nationale og internationale stævner, heriblandt 3 olympiske lege og to verdensmesterskaber. Ekvipagen vandt sammen: en guld medalje og fire sølvmedaljer ved olympiaderne, foruden en individuel guld og tre sølvmedaljer ved verdensmesterskaberne i dressur.  Bonfire og Anky Van Grunsven, var først med til at sikre det hollandske team sølvmedaljen ved de Olympiske lege i 1992. Herefter gik de videre til at tage sølvmedaljen for hold, foruden individuelt sølv, ved de olympiske lege i 1996. Dette var ikke kulminationen på medaljehøsten. Ekvipagen fortsatte og deltog i deres tredje olympiade, og vandt individuelt guld i Sydney i 2000 foruden sølv for hold.  Sideløbende med deres olympiske superkarriere blev ekvipagen 4 gange World Cup champions og deltog i World Equestian Games to gange, hvoraf de vandt legene i Hague i 1994, og sikrede ialt 3 sølvmedaljer. Skrantende helbred Bonfire blev aflivet mandag den 28. oktober 2013 på baggrund af længere tids skrantende helbred. Bonfire, der i de senere år led af Cushing's Syndrom, havde længe haft problemer med nyrerne og havde i den sidste tid også haft betændelsestilstande i hovene. Søndag aften blev hans tilstand så alvorlig, at beslutningen om at afslutte hans liv, blev taget. Temperament der blev midnet Bonfire blev indkøbt som helt ung og var i starten af sin karriere ved at blive kasseret grundet sit noget varme temperament. Han iste sig dog, at have let ved flere af de vanskelige øvelser. Bonfires temperament mildnede ligeledes med alderen, og han blev en af Ankys absolut bedste heste.   En statue af Bonfire er opstillet ved Anky Van Grunsvens hjem ved Erp i Holland.   Foto: Statuen af Gestion Bonfire ved Erp.  