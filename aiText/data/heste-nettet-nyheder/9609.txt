Sagen om Dyrehavegaard udskudt
2012-12-11T09:05:00
Det er endnu ikke klarlagt, hvem der vinder udbuddet på Dyrehavegaard. Derfor er Jens Drejer, der har forpagtet Dyrehavegaard de sidste 23 år, gået med til at forlænge sin kontrakt med kommunen frem til maj måned 2013.   Forlængelsen af kontrakten betyder blandt andet, at hestene på Dyrehavegaard ikke skal genhuses i telte vinteren over, hvilket får hesteejerne på stedet til at ånde lettet op for en tid.   Hesteejerne mener dog stadig ikke, at kommunen har handlet korrekt i sagen og har startet en underskriftsindsamling, der skal bakke op om Jens Drejer. Indsamlingen løber frem til den 13. december, hvor alle underskrifter vil blive afleveret til Lyngby-Taarbæks borgmester Søren P. Rasmussen, inden dagens økonomiudvalgsmøde.   Find underskriftsindsamlingen her   Forsidefoto: Arkivfoto, JP-Photo.dk