God dansk start i Norge
2012-02-17T00:13:12
Danske Simon Yde red sig til sejr i torsdagens største klasse ved det internationale stævne i Vestfold, den 1,40m store kvalifikation til søndagens Grand Prix.   På Plinton red Simon en hurtig og fejlfri hovedrunde og kun hollandske Jur Vrieling og VDL Wittinger var i stand til at gøre ham kunsten tilnærmelsesvis efter. Engelske Nick Benterman tog sig af tredjepladsen på Ratina 191 mens Victoria Gulliksen og Billy Buttercup red sig til 4. pladsen.   På Carrera lagde Simon Yde allerede i Youngster Tour stilen for dagen og red sig ind på en 3. plads.   I dagens Small Tour kunne danske Kim Kristensen placere DV-hoppen Kamila på 3. pladsen mens han i Medium Tour red Erika van de Roshoeve ind på 10. pladsen.