Snart skal græsset slås
2014-06-05T21:22:56
Tidspunktet for produktion af hø og wrap nærmer sig hastigt. Vil du sikre dig, at det bliver af god kvalitet med maksimalt udbytte, er der flere ting du skal være opmærksom på   Vi er på vej ind i sommeren og har lange lyse, varme aftener. Derfor tænker vi ikke altid lige på, at det hele desværre snart vender igen og det endnu engang bliver vinter. Græsset står højt og saftigt og det varer derfor ikke længe før det er tid til at årets høst af hø og wrap skal i hus, så det kan forsyne hestene med godt stråfoder til hele den lange vinter.   Slå græsset på det rigtige tidspunkt Græssets vækstfase og modenhed, er den vigtigste overvejelse, når du skal sikre dig den bedst mulige kvalitet af dig hø eller wrap. Det bedste tidspunkt at høste græsset, er i den sene ende af græssets vækstfase. Det er tidspunktet lige før det stadie hvor frøhovederne tager form. Er frøskallerne først færdigformet, vil de falde af i processen af tørring, vending wrapning og binding, og du vil derfor gå glip af de meget næringsrige dele af strøfoderet, som kan gøre at du kan spare på vitamin og kraftfoderrationerne hele vinteren igennem.   Er der tale om grøntsagsstængler som f.eks. lucerne, er det et godt høsttegn, når marken begynder at blomstre. Så er det tid til at få en høst af god kvalitet i hus. Hvis du venter meget længere, forringes kvaliteten derimod. Væksten aftager og stråfoderet bliver grovere, mere ufordøjeligt og falder i næringsværdi. Der er derfor ingen mening i at vente med at høste, for afgrøderne forringes blot fra dag til dag herefter.   Et eller flere slet? Satser du på at tage mere end et enkelt slet, er det vigtigt at du hurtigt får gang i græsvæksten igen. Så er det endvidere vigtigt at græsset ikke bliver slået af for tæt ved jorden ved første slet, da det i så fald tager meget længere tid for græsset at komme sig igen og skabe genvækst.   Indstil i så fald græsklipperen, så den ikke slår tættere på jorden til, at der forbliver ca. 8 cm lange græsstrå tilbage. Så har græsset nemlig langt lettere ved hurtigt at komme sig og fremspire igen. Skal du have et godt andet slet, bør du desuden tilføre jorden yderligere næringsstoffer, efter det første slet.   Vil du derimod alene tage et enkelt slet græs, kan du udmærket slå græsset af tættere på jorden, især hvis et er ungt græs, da de i stedet for at spire hurtigt, så vil udbrede og styrke sit rodnet.   Se også den kommende artikel 'Sådan får du godt hø og wrap'      Forsidefoto: Tine Lessèl