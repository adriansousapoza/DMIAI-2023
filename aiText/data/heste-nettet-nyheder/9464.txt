Kronik: Både heste og mennesker troppede op til støtte for det ridende politi
2012-10-16T20:24:01
  Fire heste; to Friesere, en Islænder og en Belgier og ca. 300 mennesker var til demonstration mod nedlæggelse af rytterisektionen under Københavns Politi.   Der var en rigtig god stemning, selv om den selvbestandige ledergruppe var noget nervøs, da den mødte om på mødepladsen, og der gik noget tid før der kom nogen - og det var øsregnvejr. Men lidt i tolv var der vel 100 mennesker og ved Ny Kongensgade, hvor de gående kunne støde til, havde der også samlet sig en del. Den mest prominente person der var tilstede var tidligere partiformand Pia Kjærsgaard. Men ellers var det ved deres fraværd, at politikerne gjorde sig bemærket, ikke engang justitsministeren eller en repræsentant kunne afse tid til at modtage de 9000 underskrifter, som man har samlet.     Her på Heste-Nettets debatforum har man skrevet, at det nok var et godt sted at sparre, og man ikke kunne tage det seriøst at hestefolk støtter om politiheste. Augmentationen synes dårlig. Det er rigtigt at mange hestefolk støtter op om protesten mod nedlæggelsen af rytterisektionen ved Københavns politi. Men hestefolk kan vel også godt have et bredere udsyn end bare heste, nogle ved hvilken forskel politifolk på hest kan gøre. De kan skabe tryghed og god stemning på gader og stræder, det ønsker de fleste vel. Noget som politi i bil eller på motorcykel har meget svært ved. De kan opklare og fungere i biltrafik, men i en storby med masser af fodgængere og cykler er heste et meget bedre transportmiddel, som også er med til at forkorte afstanden mellem politi og befolkning, hvilket man bestemt ikke kan sige om en bil eller en motorcykel.   At hestefolkene er i overtal skyldes, at vi er i det netværk, hvor de politifolk der interesserer sig for heste også er med. Det er vel naturligt, når man synes at der sker noget uretfærdig, at man henvender sig til sit netværk, og det så træder i karakter.   Skrevet af Jørgen Konge, København Kronikken er et udtryk for skribentens egne holdninger. Har du selv en historie, du vil dele, er du velkommen til at sende den som kronik til nyheder@heste-nettet.dk. Vi kan dog ikke love, at alle kronikker bliver bragt.  Foto: Jørgen Konge