Qatar vandt dobbelt guld ved de arabiske lege
2011-12-26T19:00:02
Værtslandet Qatar vandt dobbelt guld i dressur ved de nyligt overståede arabiske lege.  I år var Qatar for første gang vært for legene, en 12 år gammel tradition, som i år blev afholdt i Doha fra den 6. til 23. december. Legene afholdes i 24 forskellige sportsgrene, hvor de fleste blev afviklet i Khalifa International Stadium, dog blev ridesporten afviklet i Al-Shaqab Arenaen samt på Mesaieed Endurance Course.  Qatar vandt holdguldet, mens Libanon vandt holdsølv og holdbronze gik til Irak. Blandt de fem dommere var bl.a. danske Hans Christian Mathiesen. Alle fem dommere var enige om at højeste pointsum skulle tilfalde den erfarne Rashid Al Marri, som bl.a. har deltaget ved to asiatiske lege. Med hans nye hest Paso Doble e. Jet Set D. vandt parret med 68,784 %. Rashid tillægger hans træning i Holland stor betydning for hans succes og udtaler: "Dette er første gang Qatar vinder guld ved de arabiske lege. Vi er meget glade for resultatet, også fordi vi ikke vandt i Kina ved de asiatiske lege".  Den individuelle guldmedalje gik til den kun 20 år gammel familiemedlem Mohammed Al Marri. Mohammed scorede 70,843 % med hesten Brentano VD Zuuth, for hans James Bond Kür program. Rashid Al Marri vandt individuelt sølv med 68,990 %.