Kiropraktik og korrekt sadel hos Tika
2010-12-28T14:33:43
Den velfungerende hest - Kiropraktik og korrekt sadel. Spændende, gratis foredrag hos TIKA, torsdag d. 20. januar kl. 19. Thorsten Thude, dyrlæge og kiropraktor, samt sadelmager Michael Brodie giver deres bud på, hvad du kan gøre for at din hest er velfungerende. Der bliver fortalt om, og demonstreret kiropraktik, samt fortalt uddybende omkring korrekt sadeltilpasning og vigtigheden af, at din sadel passer hesten. Og også om, at det ikke nødvendigvis løser et problem, blot at skifte sadlen ud! Efter foredragene vil der blive mulighed for at stille spørgsmål. Hos TIKA foretager vi rigtig mange sadelafprøvninger, og oplever ofte heste med større eller mindre problemer, eks. skævheder og ømheder, og vi har indtryk af, at mange gerne vil vide mere omkring hestens funktionalitet og hvad man skal være opmærksom på omkring sadlen. Sadeltilpasning og kiropraktik hænger ofte sammen, og vi indbyder nu til en spændende aften, hvor du ganske gratis kan deltage.  Foredraget afholdes hos TIKA-Rideudstyr, Solbjerg Plantagevej 3, 6731 Tjæreborg, tlf. 75 17 59 59. Tag varmt tøj på, vi skal være i ridehuset, men der opsættes varmeblæser. Tilmelding er nødvendig, og sker på mail: tp@tikarideudstyr.dk  Butikken vil være åben fra kl. 11 og til foredraget slutter. Naturligvis har vi denne dag nogle supergode tilbud i butikken! Kilde: Pressemeddelse