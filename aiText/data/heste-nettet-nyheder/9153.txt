Tyskland førte fra start til slut i militarykonkurrencen i Aachen
2012-07-07T20:23:19
Ved World Equestrian Festival, CHIO Aachen, der i år foregår d. 29 juni-8 juli, konkurreres i både dressur, spring, kørsel, voltigering og ikke mindst military. Militarykonkurrencen startede i går, fredag, hvor rytterne red dressur og ridebanespringning, og blev afgjort i dag med terrænridningen.   Tyskerne trak fra de andre fra start Allerede efter dressuren lagde tyskerne sig i front med samlet 110 strafpoint. Herefter fulgte England med 118,60 strafpoint, og på tredjepladsen lå Australien med 127,60 strafpoint. Ved konkurrencen stiller hvert hold med 3-4 ryttere, og i hver disciplin tæller de tre bedste resultater.   Ikke store ændringer efter springningen Ridebanespringningen ændrede ikke overhovedet på placeringsrækkefølgen, og efter springning var Tyskland derfor stadig i front, og derefter fulgte England, Australien, New Zealand, Sverige, Holland og Frankrig.   Afgørende terrænspringning Terrænspringningen er kendt for at kunne vende op og ned på resultaterne i military, og havde da også en del indflydelse ved dette stævne. Tyskland holdt dog sin føring hele vejen igennem, og England holdt sig flot på andenpladsen, mens Australien faldt helt igennem i terrænspringningen og blev forvist til en sidsteplads. Til gengæld overhalede Sverige både Australien og New Zealand, og holdet kæmpede sig dermed op på en tredjeplads. Den endelige placeringsrækkefølge blev:   Tyskland (136,40) England (141,00) Sverige (176,80) New Zealand (217,60) Frankrig (233,60) Holland (304,60) Australien (1126,60)   Se resultaterne her    Arkivfoto: JP-photo