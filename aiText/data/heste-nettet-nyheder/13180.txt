Opvarmning til EM-udtagelse - hvem kommer med?
2017-07-13T09:04:45
Mens de danske ryttere gør sig klar til Falsterbo Horseshow, så varmes der også op til EM i Göteborg med Nations Cup afviklingen i Aachen om to uger. Aachen er sidste afgørende prøve inden landstræner Natalie Zu Sayn-Wittgenstein udtager de fire ryttere, der skal repræsentere Danmark ved EM i Sverige i slutningen af august måned. Men der er på forhånd et, og muligvis to næsten sikre bud på ryttere til det kommende danske EM-landshold   En vigtig opgave står foran landstræneren Natalie Zu Sayn-Wittgenstein har en vigtig opgave foran sig. Netop er der afholdt DM i dressur på Broholm i den forgangne weekend, der blev et DM, der formentlig går over i historien, og hvor Natalie fik masser af lejlighed til at se hvilke ekvipager danske ekvipager der på toppen for tiden, men der er lige et par stævner hvor hun har mulighed for at følge de danske ryttere i international konkurrence, inden hun skal sætte det endelige hold for det kommende EM i Göteborg i slutningen af august måned.    Falsterbo Horseshow Det danske landshold er netop sat for Falsterbo Horseshow, der finder sted i den kommende weekend (se her), og her vil landstræneren med sikkerhed følge slaget tæt i det svenske.   Det sidste afgørende stævne skal herefter stå weekenden efter i Tyskland, som bliver sidste mulighed for rytterne til at vise, at de er de rigtige kort som Natalie skal satse på til EM, hvor toppen af international dressur med sikkerhed vil samles for at dyste.   Sidste EM-prøve i Aachen De bedste danske dressurryttere skal nemlig om to uger ride den afgørende EM-prøve ved verdens største stævne i Aachen, hvor de fire bedst placerede fra DM skal ride nations-konkurrencen, inden landstræner Nathalie zu Sayn-Wittgenstein udtager de fire ryttere, der skal ride EM i Gøteborg.   Næsten sikker EM-billet Det er imidlertid næppe et vovestykke at byde på, hvem der temmeligt sikkert får en EM-billet, efter weekendens flotte DM stævne på Broholm, og med et kür program der absolut har en sværhedsgrad der ligger meget højt også i internationalt perspektiv.   Det drejer sig naturligvis Cathrine Dufour og Atterupgårds Cassidy (se her), der for tiden må regnes for at være Danmarks absolut bedste ekvipage, og så er hun tilmed den yngste af de forskellige nationers unge topryttere nemlig blot 25 år gammel.   Unge kometer: Dujardin, Graves og Dufour Med Dufours seneste entre på FEI verdensranglistens Top-10, har givet mange anledningen til at spkulere i sammenligninger med de bedste yngre kort på nogle af de andre landshold. Både den nye anerikanske dressur komet, den 29-årige Laura Graves, som dog af geografiske årsager ikke kommer med til EM, men også Storbritanniens 31-årige Charlotte Dujardin.   En sammenligning mellem førnævnte Charlotte Dujardin gør dog den sympatiske og beskedne nykårede Danmarksmester temmelig ydmyg, og hun vil formentlig gerne sænke det forventningspres, der naturligt vil være fra dansk side efter hendes seneste stormsejr ved DM:   "Jeg ville dø af glæde - man vil altid gerne sammenlignes med hende [Dujardin], men jeg er stadigvæk meget grøn i den her sammenhæng - nu har jeg været snart halvanden sæson som senior, men føler mig efterhånden etableret, så selvfølgelig vil jeg gerne sammenlignes med hende, men jeg aner jo ikke, hvor vi ligger. Kan jeg ligge i den gode ende ved EM, vil jeg være super glad. I virkeligheden tror jeg, vi skal tale meget mere om holdmetal. Jeg tror ikke bronzemedaljen er urealistisk. Hvis vi kan ride så skarpt, som vi gjorde i dag, så tror jeg de andre skal passe rigtig meget på."   Dufour fremhæver hermed selv, at Danmark formentlig har de bedste chancer ved EM, ved at satse på en god holdindsats, da mange nationer har flere individuelt stærke ryttere med i Göteborg.   Agnete Kirk Thinggaard En anden rytter der kan være vanskelig at komme udenom, eller som i det mindste må være stærkt inde i landstrænerens overvejelser er Agnete Kirk Thinggaard, der på Jojo AZ, gjorde det så formidabelt med et ridt til DM, hvor også hun krydsede den magiske grænse på 80%, med et meget kunsterisk og smukt rytmisk kürfinale program der sad lige i skabet.   Teknisk set har Agnetes kür program ikke helt samme sværhedsgrad som Dufours program, men kan ekvipagen levere stabilt på niveau med det de gjorde på Broholm, bliver de vanskelige at komme udenom. Det kan så altid ovevejes, om der skal lægges en taktik ind, hvor der kan skruges på sværhedsgraden i forhold til sikkerheden i programmet, men kan de levere så fejlfrit, energisk og musisk afstemt som de gjorde ved DM, så vil de tillige være et stærkt kort på det danske landshold.      Cathrine Dufour og Atterupgårds Cassidy i Grand Prix ved JBK Horseshow 2015 (Arkivfoto: Jp-photo.dk)  