Foreløbige resultater fra Hedensted
2012-04-14T13:27:06
I denne weekend afholder Hedensted Rideklub Landsstævne i dressur, som byder på klasser fra MB1 til Grand Prix.  Dagens første klasse, MB2 er netop afviklet, hvor Lene Ejby Christiansen og Kjærholm´s Abutsiaq løb af med sejren med 70,395 %. Anden og tredjepladsen gik til Betina Jæger Jensen på hhv. Marshall Lightfoot og Okavango. Fredagen startede med MB1, hvor klassen blev vundet af Betina Jæger Jensen og Marshall Lightfoot med 69, 865 %. Anden og tredjepladsen blev besat af Lene Ejby Christiansen med Kjærholm´s Abutsiaq og Maria Falkner Hansen med Geisha. Allan Uglsøe Grøn tog fjerdepladsen med Blue Hors Develino.  Fredagens Intermediaire II blev vundet af Nanna Skodborg Merrald og Millibar med 71,228 %. Maria Anita Andersen tog andenpladsen med Blue Hors Leredo, mens tredjepladsen blev delt mellem Anette Ejlersgaard med Gørklintgårds Dublét og Lone Bang Larsen med Fitou L.  I MA1 blev det igen sejr til Nanna Skodborg Merrald, denne gang med JJ Defender med 69,444 %. Andenpladsen gik til Maria Anita Andersen og Rebelle, mens Allan Uglsøe Grøn indtog tredjepladsen med Blue Hors Hotline.   Følg resultaterne her.    Nanna Skodborg Merrald og Millibar (Arkivfoto: JP-Photo)   