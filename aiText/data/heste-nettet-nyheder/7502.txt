Edward Gal clinic en verdensmester lærer fra sig
2011-03-11T00:17:01
Der er ingen tvivl om, at Edward Gals clinic til Dansk Varmblods Hingstekåring i Herning havde frembragt høje forventninger hos det fremmødte publikum. Bifaldet, der modtog Edward Gal, vidnede om den hollandske rytters store popularitet i den næsten fulde hal. Verdensmesteren i dressur, der med Moorlands Totilas har redet sig ind i mange dressurrytteres hjerter verden over, lagde ud med en humørfyldt tone med kommentaren "I came to a stallion show and now I have to mares in the ring", da de to første ryttere i ringen red hopper. Det var to ungheste redet af henholdsvis John Hvalsøe Saul og Louise Søgaard. Som Edward forklarede kan det være en overvældende oplevelse for helt unge heste at komme ind i sådan en fyldt hal. Med god ro underviste Edward Gal de to ryttere, der var fokus på temposkift, og Edward Gal fortalte, det er vigtigt at lære de unge heste at slappe af samt gøre oplevelsen god for dem, når de f.eks skal gå i sådan en stor fyldt hal. En anden ting han også forklarede var at blive ved med at gentage en øvelse, til hesten forstår den.  John Hvalsøe Saul til Edward Gals clinic Foto: JP-Photo.dk Efter unghestene kom Rune Willum Hansen ind på den 7-årige Hedens Dimarco. Igen forklarede Edward Gal, hvordan han lægger meget vægt på temposkift også med de lidt ældre heste, og at det særligt i opvarmningsfasen er noget der skal bruges. Derudover forklarede Edward Gal i hans undervisning af Rune, at det altid er vigtigt at når man rider tilbage skal man altid føle man kan ride frem igen. Yderligere forklarede han, at man skal opnå kontrol over hvert skridt hesten tager. Den sidste ekvipage der skulle undervises af Edward Gal til clinicen var Rikke Lindberg og den 10-årige Rigoletto. Rikke rider til dagligt undervisning ved Edward Gal, der er bosat i Holland. Rigoletto synede fra publikumsrækkerne meget anspændt, desværre så vi størstedelen af tiden en hest, der gik markant med sit hoved mod bringen. Edward Gal bad enkelte gange Rikke om at løsne tøjlerne og få næsen frem på hesten, desværre skete dette kun momentvis i slutningen. Det var en lidt ærgelig ridelektion publikum var vidne til, en ting man kunne have savnet var måske, at Edward Gal, der underviser ekvipagen til dagligt og derfor må kende hest og rytter, havde kommenteret på ridningen overfor publikum og måske givet en forklaring på hvorfor hesten i situationen blev redet som den gjorde. Til sidst så vi Edward Gal give opvisning og indblik i sin træning med hingsten Voice, der netop er kåret i Dansk Varmblod. Her så vi en aldeles afslappet og velredet hest der tydeligt reagere for Edward Gals fine hjælpere. Edward Gal forklarede, hvordan han mente det i konkurrencer også var vigtigt at lægge små tempovekslinger ind bl.a. kan man bruge hjørnerne til dette. Edward lagde yderligere fokus på, at der til konkurrencer er mange, der stopper med at ride og bare rider øvelser. Edward Gal kunne forlade hallen til stående bifald, og de næste to dage deltager han i Dansk Varmblods Gallashow.