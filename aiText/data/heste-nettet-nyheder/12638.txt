En legende takker af - Nino des Buissonets
2016-12-12T18:04:18
I går blev det til en tårevædet afsked med en af verdens absolut bedste springheste. Legenden Nino des Buissonets e. Kannan/Narcos II er vinderen af den individuelle OL guldmedalje i 2012 med Steve Guerdat i sadlen, og det var lige ved og næsten at de igen i år havde stået med en medalje om halsen i Rio. I går efter den legendariske 5* Grand Prix i Geneve, blev det på hjemmebanen tid til at sige farvel med ønsket om en god pension til Nino des Buissonets. Forinden havde ekvipagen redet en fejlfri hovedrunde, men med to bomme i omspringningen sluttede de på 12. pladsen i den Grand Prix, de i 2013 og 2015 havde vundet. Med Nino des Buissonets og Steve Guerdat på vej ind på banen stod publikum op i den tætpakkede hal op, for at vise deres respekt til denne fantastiske hest. Samtidig faldt tårene hos den ellers selvsikre Steve Guerdat, og de er helt sikkert også faldet hos en stor del af publikum. Symbolsk blev sadlen efterfølgende taget af, og efter et par sidste æresrunder med Steve på siden, har Nino des Buissonets løbet sin sidste æresrunde. Tak Nino - tak for alle de fantastiske runder og den fantastiske sport, som du har vist os igennem tiden!Det er muligt at se hele afskedsceramonien med Steve og Nino her (videoen er på fransk).  Steve Guerdat og Nino des Buissonets til EM i Herning 2013. foto: jp-photo.dk