Følg Anna Zibrandtsen i optakten til Ecco Cup
2011-12-05T23:03:11
Anna Zibrandtsen deler sine tanker og erfaringer fra træningen i hverdagen og optakten til forskellige stævner. Hun er nu ved at forberede sig til Ecco Cup-finalen og deler her med Heste-Nettets læsere, hvordan hun føler, hun og hesten Domello bedst bliver klar.   Optakt til Ecco cup-finale Dissse dage går for fulde gardiner. Programtræning og atter programtræning. Jeg medbringer Gørklintgaards Domello, som er min 'yngre' hest. Han er ikke så stævnerutineret - og derfor heller ikke helt til at stole på. Med en ret så urutineret hest, er det vigtigt at være godt forberedt til konkurrencen, og med en hest som Domello, der får mange nerver, er det enormt vigtigt at træne alle linjernen sat sammen, dvs. at ride hele programmerne igennem flere gange.   Vi øver også (præcis nu) vores nye kür, og også her, bliver der skruet lidt højere op for musikken, end hvad han kan tåle, for at gøre ham immun, så godt det nu kan lade sig gøre. Det er også for min skyld at vi rider program så meget op til konkurrencerne, så jeg virkelig er inde i rytmen og linjerne, dermed bliver det nemmere for mig bare at koncentrere mig om at ride hesten jeg sidder på. Det giver mig noget mere overskud. Især også fordi jeg ikke er så pokkers stævnerutineret heller. Jeg har aldrig redet meget pony, så der har mange andre ryttere et lille forspring.   Jeg giver Domello lidt fri ca. en uge før stævnet begynder, for op til et stævne vil jeg helst være helt sikker på, at hesten er klar og med mig. Det er også den uge jeg mere eller mindre bruger på at ride programmerne igen og igen. Er man tryg i sit hjemmearbejde, i og med det er gjort ned i detaljer, da har man også langt nemmere ved at præstere på banen.   Mere fra mig senere når Ecco cup-finalen nærmer sig endnu mere.   Anna zibrandtsen