Uddannelsestema: Hestevelfærdsrådgiver - Mia
2011-04-19T09:57:06
I august 2010 gik Mia i gang med en uddannelse som hestevelfærdsrådgiver og hundeadfærdsintruktør med henblik på en videregående uddannelse på samme uddannelsesstedsted som adfærdsbehandler. Hvad er baggrunden for dit valg af uddannelse? Jeg har redet siden jeg var 7 år gammel, og jeg har altid ønsket at have med dyr at gøre, så jeg kunne kombinere min kærlighed til dyr med et arbejde. Hvad fik dig til at vælge uddannelsen? Jeg har undersøgt flere forskellige ting, men denne uddannelse appelerede til mig, da fokus ligger på samarbejde med dyret! Ikke tvang ligesom man kan støde på nogle steder. Jeg har aldrig selv haft egen hund eller hest, men jeg har fået en hund et år inden uddannelsen begyndte. Jeg passer en hest ved siden af. Har uddannelsen levet op til dine forventninger? Jeg vidste ikke 100% hvad jeg skulle forvente, inden at jeg startede, da man jo ikke lige kender nogen, som har gået på den samme type af studie. Men det har oversteget mine forventninger. Jeg er enormt glad for, at jeg har valgt dette studie. Vi har nogle enormt engagerede og dygtige lærere, som virkelig forstår at formidle deres viden. Ligeledes er valget af kurser en vildt god sammensætning, som giver en kanon all round viden. Jeg kunne ikke forestille mig, at gå et andet sted! Har du en bestemt drøm om, hvad du gerne vil arbejde med, når du er færdig? Min drøm for dette er at kunne leve af at hjælpe folk med deres træning og problemer, og desuden yderligere starte et dyreinternat hvor jeg kan hjælpe dyr på ret køl igen inden de bliver sendt ud til en ny familie. Er det en uddannelse du vil anbefale til andre? Det er den eneste sted i danmark inden for dyreadfærdsbehandling og træning af dyr, der er godkendt af det Engelske PETbc. Dette betyder, at kvalitet og etik er i top, og at de således er godkendt af nogle af verdens førende folk inden for det område, vi uddanner os. Og jeg kan virkelig anbefale denne uddannelse.