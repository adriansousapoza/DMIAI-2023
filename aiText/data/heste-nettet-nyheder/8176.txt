Skandinavisk dominans i Grand Prix-kvalifikation
2011-10-22T14:49:19
Det blev en top 10 med otte skandinaviske placeringer i den netop overståede Maskinhuset A/S etstjernede Grand Prix-kvalifikation.   Danske Ulrik Kjær sejrede i suveræn stil på Broholm's Apollo (DV e. Casir Ask/Racot opdr. Bent Andersen og Trine Schonnings). Med snævre vendinger og et højt grundtempo satte ekvipagen konkurrenterne til vægs og vandt med en fejlfri runde i tiden 60,04 sek. foran Hans Ley på Kong's Babados (DV e. Willemoes/Racot opdr. Hans Ley), der red i tiden 61,36 sek. Norske Camilla Storemark tog sig af 3. pladsen på Tiffany IV (Holst. e. Askari/Calato) i tiden 62,47.   Kartni Nielsen og Greta-Gisa (Westf. e. Grossadmiral/Palisander) red sig ind på 5. pladsen mens Marie Moesgaard, Jennifer Fogh Pedersen og Camilla Enemark tog sig af hhv. 7., 8. og 9. pladserne.