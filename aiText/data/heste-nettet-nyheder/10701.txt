Har magnetdækkener nogen effekt?
2014-05-11T11:19:13
Magnetdækkener, har tvivlsom terapeutisk effekt. Det påpeger et nyt svensk forskningsprojekt, der rejser tvivl om, hvorvidt magnetiske dækkener øger blodgennemstrømningen og løsner op for muskulære spændinger hos heste, som det oftest hævdes af producenterne   Helbreder eller lindre magnetiske tæpper og dækkener? Magnetiske tæpper og dækkener, anbefales ofte af producenterne, og fremhæves for deres terapeutiske effekt, idet de tillæges egenskaber som øger blodgennemstrømningen i musklerne hos heste, foruden at reducere muskel spændinger og ømhed. Tillige hævdes de at være effektive, både i forebyggelse og til behandling af skader i hestens bevægelsesapparat. Men hvor meget er der egentlig om snakken?   Magnettæppers effektivitet - sat på prøve Forskere fra landbrugsuniversitetet i Uppsala i Sverige har gennemført et studie i samarbejde med afdelingen for medicinsk forskning ved Linköping Universitet. Her undersøgte de, hvorvidt de påståede positive effekter af magneter pålagt muskler på hesterygge. Et område som der ifølge de svenske forskere, til trods for producenternes argumentering, reelt ikke er seriøst videnskabeligt forsket i før nu.   Forskningsstudiet, der vil blive offentliggjort i en kommende udgave af Equine Veterinary Journal, havde til formål at undersøge, hvor effektive disse dækkener til at indfri producenternes løfter. For at undersøgelsen skulle være så objektiv og videnskabelig korrekt som muligt, valgte forskerne af gennemføre et studie med blindtest, og tilfældigt udvalg og kryds tests, med placebo-kontrol grupper.   Forsøget I alt 10 heste blev grundigt undersøgt i ryggen. Der blev målt blodgennemstrømning i ryggen, hud-temperaturer, samt MNT's, som anvendes til at fastlægge eller måle muskel smerter. Hestenes adfærd blev tillige filmet, under undersøgelsen for at observere evt. ædfærdsændringer i løbet af forsøget. Undersøgelserne blev tillige gentaget med 30 minutters intervaller. Herefter blev et dækken med aktive 900-gauss statiske magneter, eller alternativt med placebo magneter, placeret på hver hest og målinger blev foretaget efter 60-minutters magnetbehandling og gentaget igen 30 minutter senere.   Proceduren blev gentaget igen den efterfølgende dag, hvor hver hest fik den alternative behandling, altså enten pålagt et dækkenr med aktive magneter eller med placebo magneter.   Tæpper med tvivlsom terapeutisk effekt Hestenes hudtemperatur steg med begge behandlinger, men der var ikke målbare forskellige i resultaterne mellem de to alternative tæpper med henholdssvis aktive magneter, og placebo magneter. Forskerne konkluderede på baggrund af forsøgets resultater, at magnettæpper anvendt på sunde heste, hverken bidrog signifikant til forøgelse af blodgennemstrømningen i musklerne, øgede hudtemperaturen, MNTs eller påvirkede hestens adfærd i væsentlig grad, sammenlignet med tæpper der havde placebo magneter. Den af producenter hævdede virkning af magnettæpper, kunne herved ikke dokumenteres. Forsøget belyste dog ikke en evt. langtidsvirkning ved brugen af de magnetiske dækkener. Kilde: Does a magnetic blanket induce changes in muscular blood flow, skin temperature and muscular tension in horses? A. Edner, L-G. Lindberg, H. Broström and A. Bergh. doi: 10.1111/evj.12291      Forsidebillede: Tine Lessèl