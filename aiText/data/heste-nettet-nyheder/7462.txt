Icelandic Horse Events hingsteshow; en sand fornøjelse
2011-02-27T00:10:49
Publikumsfavoritten i hingsteshowets andet heat, Niels-Christian Larsen gav den hele armen og viste kæmpe overskud ved at hilse og storsmile til publikum under fremvisningen af Moli frá Skridu, hvilket mildest talt fik publikum til at gå amok. Showet var generelt præget af de fineste, mest elegante og udtryksfulde hingste, der formåede at vise sig selv fra alle de bedste vinkler. Moli frá Skridu efter Glampi frá Vatnsleysu blev da også en helt suveræn vinder af hingsteshowet. Det afgjorde publikum via en SMS-afstemning under den forrygende finale, hvor følgende hingste var udtaget af FEIF-dommerne: Gumi frá Strandarhöfdi, Börkur frá Solheimum, Marel frá Feti, Sólnes frá Ytra-Skördugil og Moli frá Skridu. Nils-Christian siger, at det han bedst selv kan lide ved Moli er hans temperament, villighed og bevægelse.