Internationalt stjernedrys i Tybjerg
2012-08-23T09:30:18
Folkefest, Spænding og hygge - det finder du til Riders Cup-stævnerne i Herlufmagle! Kig forbi og få en oplevelse helt udover det sædvanlige. Riders Cup-stævnerne afvikles på Danmarks smukkeste udendørsbane i Tybjerg (lige mellem Næstved og Ringsted), og i weekenderne 24.-26. aug. og 30. aug. - 2. sept. 2012 slår den aktive Næstved-klub altså dørene op for årets helt store højdepunkt, nemlig de 2 internationale ridestævner hvor danske og udenlandske topryttere mødes i en skarp dyst om de eftertragtede point til verdensranglisten. Ryttere fra bl.a. Danmark, Sverige, Norge, Finland, Tyskland, Australien, Østrig, Schweitz, England, Hong Kong og Italien har allerede meldt deres ankomst - heriblandt den tidligere danske landstræner Alois Pollmann-Schweckhorst. I den første weekend - 24-26. august - har ca. 300 ekvipager (heraf 110 udenlandske) meldt deres ankomst, mens der i weekenden efter er meldt ca. 350 ekvipager (heraf mere end 150 udenlandske). Så det bliver et spændende felt af topryttere fra nær og fjern der de næste 2 uger kæmper om topplaceringer og point til verdensranglisten ved Riders Cup.Finale i Horse House Cup 2012 - en ny konkurrenceklasse med muligheder! Som et nyt tiltag ved Riders Cup-stævnerne, har klubben i år budt velkommen til "Horse House Cup". Til alle de regionale stævner som Riders Cup har afviklet i løbet af året har rytterne kunnet ride en række kvalifikationsklasser, og de 30 sammenlagt bedste ekvipager (rytter & hest) fra disse regionale stævner skal nu ride den store Horse House Cup 2012 Finale, som afvikles over 3 runder i forbindelse med de internationale Riders Cup stævner. Peter Jensen fra Horse House og Riders Cup vil med dette initiativ prøve at involvere bredden i sporten, og Horse House Cup vil således give 30 af disse regionale ryttere mulighed for at ride under et internationalt stævne ifm. afviklingen af Cup'ens finaleklasser. At få mulighed for dette er rigtig god træning og forberedelse for de yngre og / eller mere urutinerede ryttere, som her får lejlighed til at opleve rytterne, banerne og ikke mindst atmosfæren bag disse store stævner på helt tæt hold.Meget mere end bare et ridestævne Tag venner & familie med til en usædvanlig oplevelse i dit lokalområde med masser af spænding, sjov og hygge! Kom ud og oplev den fantastiske stemning, som er blevet kendetegnende for arrangementerne i Tybjerg. Arrangør Glen Nielsen fortæller: "En af vores helt store mål med vores Riders Cup arrangementerne er at få skabt en regulær folkefest, hvor alle fra lokalområdet har lyst til at bruge en dag eller to på at hygge sig og have det sjovt sammen og hvor de både kan møde naboen, gamle venner og bekendte, og måske også få skabt nogle helt nye kontakter - fra nær og fjern. Derfor har vi også forsøgt at gøre weekenderne spændende for alle - uanset om du er interesseret i ridning eller ej. Især maden og vores sociale arrangementer under stævnerne er et af vores helt store fokuspunkter - det har vist sig gang på gang, at vi her i Tybjerg evner at få skabt en rigtig, rigtig god stemning, hvor folk hygger sig gevaldigt over noget godt mad og en kold øl eller et glas god vin. Så jeg håber selvfølgelig at vi i år får besøg af endnu flere fra lokalområdet - vi har i hvert fald virkelig lagt os i selen for at alle skal kunne få en anderledes, hyggelig, sjov og spændende oplevelse herude!" Så udover ridning på meget højt plan, hvor nogle af verdens bedste ryttere kan opleves i aktion inde på selve springbanen, vil du for eksempel også kunne opleve disse ting til Riders Cup:  Kom ind og se en af rytternes enorme lastbiler, hvor både de og hestene bor når de er på landevejene til stævner i hele Europa. Få en banegennemgang og se springene og de baner som rytterne rider og hør en af vores erfarne konkurrenceryttere fortælle, hvilke udfordringer rytterne vil møde i dagens konkurrencer. Deltag i et vores populære sociale arrangementer fredage og lørdage (aften) med masser af god mad, fest & stemning til meget billige priser! Forplejningen er sat i højsædet for såvel ryttere som publikum, så I kan sagtens forkæle jer selv med en eventyrlig frokost / middagsbuffet under besøget i Tybjerg. I kan også nyde kaffen og kagen eller en kold øl mv. i caféen til yderst rimelige priser!   Stævnepladsen er åben fra kl. 09.00 til ca. 22.00 alle dage, og der er super tilskuerforhold med både indendørs og udendørs siddepladser. Hvis du er handicappet eller dårligt gående, så kan du stadig nyde en hyggelig og anderledes dag til Riders Cup - områderne omkring ridebanen er nemlig flisebelagte / træ-terrasser, som gør det nemt for alle at komme frem på pladsen. Hunde er selvfølgelig også hjerteligt velkomne - blot beder vi om at de holdes i snor på stævnepladsen - både for deres egen og for hestenes skyld. Og så er der gratis indgang og fri parkering alle dage under stævnet! Du finder os på adressen Tybjergvej 14 - 4160 Herlufmagle   Forsidebillede: Palle Thilqvist, CTFoto.dk