Pria Enshøj vinder 4 års trøstfinalen
2012-10-18T11:06:59
  Dagens første trøstfinale i dressurchampionaterne er netop afholdt og de sidste 4 års finalister fundet    Det blev til sejr for Pria Enshøj e. Prinz K3/Alexander redet af Matthias Tourbier. Ekvipagen red sig betydeligt op i klassementet, da de blot sluttede som 7. reserve i gårdsdagens kvalifikation med 7,62 point. I dag lød det samlede resultat på 8,18 til den ridelige og elastiske hoppe. Det blev bl.a. til 8,3 for galop og 8,4 for ridelighed.    Pria Enshøj (Foto: JP-photo.dk)       Christoffer Dalby Haugaard red Sir Donnerhall datteren Smedegårdens Lexi ind på andenpladsen med samlet 8,1. Hoppes højdepunkt er en besnærende trav med stort sving, men man kunne ønske sig mere indundergribende bagben (8,4). Galoppen er balanceret men savner noget rummelighed og smidighed (8,0)    Smedegårdens Lexi (foto: JP-photo.dk)     På trejdepladsen finder vi Loriot e. Londontime/His Highness redet af Thomas Lassen. En meget velredet , balanceret og lydig vallak, der står flot fortil og let lader sig regulere, med højdepunkter i trav og galop. Det samlede resultat lød på 8,08    Loriot (foto: Christine Prip)   Sidste kvalificerede hest til finalen blev Cleophas' Kazmir e. Wilkens/Solos Carex redet af Steen S. Blicher. Kazmir går med godt sving og god rummelighed i alle tre gangarter, men bliver momentvis lidt ustabil fortil. De opnåede ligeledes samlet 8,08 med samme kapacitetskarakter men lavere ridelighedskarakter og derfor placeret som nr. 4.        Cleophas' Kazmir (Foto: JP-photo.dk)   Samlet resultat for klassen kan ses her   Dressurchampionaterne afgøres i morgen fredag hvor finalerne afvikles fra kl 12.30