Championat: 2 x 10 til Zgander!
2014-10-16T20:38:23
  Severo López, der netop har opsagt sin stilling hos Helgstrand Dressage for at flytte tilbage til Holland til sin kæreste, aflutter sit tid hos Helgstrand med maner. Efter, med dejlig 4-års ridning, at have redet guldmedaljehoppen Fiontina til sejr i den indledende 4-års klasse, forsatte han igår med at tage en overlegen sejr i den indledende 5-års klasse på den meget velredne og særdeles velfungerende Zack/Florestan-søn Zgander. Hingsten udstråler på alle måder internationalt format og dommerne lod sig da også benære af hingstens i særklasse gode galop og høje ridelighed som de i begge tilfælde belønnede med et rent 10-tal!. 9,5 blev karakteren for en trav med dejlig skulderfrihed der hele tiden blev fremvist i dejlig balance. Skridten var lidt spændt over ryggen især på den første diagonal men fik alligevel lidt flot 9,0 for denne gangart. Kapacitetskarakteren endte på hele 9,8 til denne fantastiske fremtidshest.   Marianne Helgstrand tog andenpladsen med Super Mario e. For Complement/Royal Dance. Hesten viser stor gangartskapacitet med god skulderfrihed, men blever fremvist i en vel snæver holdning hvilket skæmmer helhedsindtrykket en smule. Det blev til rene 9-taller over hele linjen og dermed også et samlet slutresultat på 9,0.   På trejdepladsen kom Svalegårds Terra e. Tailormade Temptation/Stedinger nydeligt fremvist af Mette Svare Ehlers. Hesten går måske ikke med samme store udtryk som de to forgående, men stod hele tiden i en flot form og viste 3 klare, funktionelle og udviklingbare gangarter. Den opnåede samlet 8,66   De 8 bedste fra den indledende runde er direkte kvalificeret til fredagens finale. Se resultatet af klassen her   Ved dagens trøstfinale kvalificerede Anne Troensgårds sin dejlige trakehnervallak Litvinenko Sjæltofte til finalen. Litvinenko blev noget spændt og ulydig i skridt/galop overgangen i den indledende runde, men kunne med et samlet resultat på 8,83 i dagens klasse på overbevisende vis indløse en billet til finalen. Den anden finalekvalifikation gik til Jakas Don Louvre e. Don Romantic/Lauries Crusador nydeligt redet af Dorthe Rohmann, der samlet opnåede 8,38   Se samlet resultat fra dagens trøstfinale her  