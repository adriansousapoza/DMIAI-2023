Part 2. En god start på et langt liv som ridehest.   Fagligt
2013-04-26T12:00:01
Så er det endnu engang tid til en inspirerende og lærerig video fra hestedyrlæge og bidspecialist Christina Suntum Sørensen fra www.hestemund.dk og www.bidtilpasning.dk   I dag skal vi se på hvordan unghesten Bønne reagerer på sit første bid, og høre nogle gode råd til at lette tilvænningen for hesten, så den bliver så skånsom som muligt.   I videoen starter Christina med at lægge et bid i munden på Bønne, der reagerer med irritation og gumler noget på biddet.  Bønne får lov at vænne sig til biddet i en periode på nogle dage hvorefter han vises i longen. Det vider sig at Bønne er sensitiv omkring sin mund, og at han har brug for en del tid for at acceptere og vænne sig til den nye fornemmelse det er, at have et bid i munden.  Christina vælger her i videoen at lade ham fortsætte på samme bid, men beskriver muligheden for at skifte bid, for at se om der findes et bid Bønne er mere afslappet med.            I næste uge skal vi se hvordan Bønne klarer sig med sit nye bid, og Christina vil komme med flere tips og gode råd.   Har du lyst til at lære mere indtil næste video kommer næste fredag, er der som altid, masser af video og gode råd på Christinas hjemmeside www.Hestemund.dk .  