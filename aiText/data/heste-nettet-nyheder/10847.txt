Ren svensk 6 års finale med efterfølgende Ride & Drive   Reportage
2014-07-15T03:52:21
Set med danske øjne, så bød 6 års finalen i Falsterbo ikke på ret meget. Der var hverken nogen danskere kvalificeret eller for den sags skyld nogen andre udenlandske ryttere kvalificerede til finalen. Dog var der flere heste til start efter danske hingste. Den efterfølgende Ride & Drive var der til gengæld meget sjov ved at se. Vinderen af 6 års finalen blev Marcus Westergren på den utroligt velspringende Luxury Girl efter Lux Z. Han var den hurtigste i omspringningen, hvor han red fejlfrit i den meget hurtige tid 37,25, og red sig til intet mindre end 60.000 skr. Nr. 2 blev Elin Uppling på Care For Love efter Cardento. Hun red fejlfrit i tiden 42,40, og kunne tage hjem med 45.000 skr. Placeret som nr. 3 blev Hip Girl efter Hip Hop redet af Linn Backman. De red fejlfrit i omspringningen i tiden 41,57, og de fik 25.000 skr. Nr. 4 blev Brenda Lee efter den danske hingst Carmargue, redet fejlfrit igennem omspringningen i tiden 42,11 af Sandra Carlsson. I klassen var der hele 4 afkom til start efter den svenske hingst Hip Hop, hvilket er en ret høj score når der kun er 20 ryttere til start. Ud over Carmargue var repræsenteret med et enkelt afkom, var også Heartbeat også til stede i form af Pandora Hästak som blev redet af Jüri Sokolovski, hvor de desværre fik 8 fejl i hovedrunden.Ride & Drive Efter 6 års finalen, lagde Falsterbo op til noget underholdning i form af showklassen Ride & Drive, som var sponsoreret af Mercedes-Benz. Ride & Drive klassen foregik således, at rytteren kom ind kørende i en hestevogn, som rytteren selv styrede. Hestepasseren trak deres hest med ned i den anden ende af banen, til når den skulle bruges. Når rytteren havde været igennem en bane med kegler, hvor der lå tennisbolde på toppen, skulle de skynde sig at springe op på deres hest, ride en bane og derefter skynde sig at springe af hesten igen, for at sætte sig ind i en Mercedes-Benz bil, og så køre samme bane, som de havde kørt med hestevognen. For at det ikke skulle være for nemt, så blev keglerne rykket ind og ud af de hurtige hjælpere, i takt med om det var hestevognen eller bilen der skulle igennem keglerne. Så der var absolut ikke meget plads, hverken når de skulle igennem med hestevognen og efterfølgende med bilen. Hver væltede kegler, hvor tennisbolden faldt ned og hver bom der faldt gav 4 strafskunder til den samlede tid - så den med hurtigst tid vandt. Der var bevidst lagt en del afstand mellem hver mållinje og næste opgave, som skulle løses af rytteren, så vi fik set alle rytterne i fuldt firspring. Den første rytter på banen var svenske Niklas Arvidsson på Cobolt efter Cyklon. Da han først gik i gang, var man slet ikke i tvivl om, at han gik efter at vinde. Han tog turen i hestevogn så hurtigt han kunne. Da han kom igennem mållinjen for hestevognen, springer han af vognen, løber hurtigere end en hest kan rende hen til sin hest, springer næsten bogstaveligt op på sin hest, for at sætte den i galop og springe den korte bane, som der var sat op. Da han kommer til mål med den, springer han af hesten hvor hestepasseren griber den i farten, for at løbe hen og sætte sig ind i bilen. Med nogle slidingspor på den stakkels springbane og en enkel væltet kegle, kommer han i mål i tiden 149,69, mens publikum hujer og hejer hele vejen igennem banen.  En ups'er fra Marcus Westergren. JP-photo.dk  Næste rytter var Andreas Erni på den lækre buckskin Paris efter Armitage. Selvom han på hele turen virker mindre opsat på at vinde, i form af at han ikke løber ret stærkt hen til de næste "poster" og ikke virker som om at han har super travlt, lykkes det ham faktisk at komme hele banen igennem hurtigere end Niklas, da han nupper et par smutveje Niklas ikke havde benyttet - men undervejs har det kostet både på kegler og bomme, og han får i alt 24 strafsekunder og slutter i tiden 171,20.  Tredje rytter på banen var polske Msciwoj på Celana Z efter Chellano Z. Han skynder sig stort set alt hvad han kan - undervejs bliver det til to væltede kegler - og en væltet plante som så ikke tæller med i det endelige regnskab - slutter han i tiden 165,44. Fjerde rytter var endnu en svensker. Marcus Westergren red Zorba J efter Camiell. Han fór banen rundt i højt tempo, men også for ham kostede det kegler - tre styk blev det til, og han sluttede i tiden 154,13. Sidste rytter blev Satu Liukkonen fra Finland på Caol Ila efter Con Air. Modsat de andre havde hun fået en hestevogn, hvor der var spændt en pony foran. Men det gik stadig fint for hende. Hun fik 2 kegler, og sluttede i tiden 162,82, hvilket rakte til en 3. plads.  Satu Liukkonen styrer hestevognen. JP-photo.dk I klassen var der nogle rigtig høje doteringer.  Niklas Arvidsson kunne se sig som vinder af klassen da Satu var kommet i mål. Han modtog hele 20.000 skr i dotering for denne showklasse. Nr. 2 blev Marcus Westergren, og han kunne også tage sig en fin dotering med hjem. 15.000 skr kunne han efterfølgende sætte ind på sin konto. Som nr. 3 og sidst placerede blev Satu Liukkonen, og hun kunne medtage 10.000 skr.  Satu Liukkonen på vej ned af sin hest. JP-photo.dk