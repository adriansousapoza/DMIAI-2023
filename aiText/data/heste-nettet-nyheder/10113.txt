EM Guld til Rikke Laumann i voltigering
2013-08-04T15:11:50
Rikke Laumann/Lasse Kristensen/Ghost Alfarvad Z har gjort det igen: Sikret guld til Danmark ved EM i voltigering i Østrig. Med nerver af stål slog Rikke Laumann alle konkurrenter af banen og leverede en toppræstation i finalen med sit kür program. Sølvmedaljen gik til italienske Anna Cavallaro, mens bronzemedaljen kunne hænges om halsen på Joanne Eccles fra England. Med en score på 8,307 point formåede sidste års VM sølvvinder Rikke Laumann at vinde guld i klassen "individual senior female" ved dette års EM i Østrig. Trioen Rikke, Lasse og Ghost skulle kæmpe sig op fra lørdagens foreløbige 5. plads, en præstation der til fulde lykkedes søndag og som blev belønnet med guldmedaljen. Sølvmedaljevinderen Anna Cavallaro fra Italien fik 8,294 point og bronzemedaljevinderen Joanne Eccles fik 8,089 point.  Kristina Jensen/Lasse Kristensen/Ghost Alfarvad Z opnåede 7,244 point og opnåede en 14. plads ved dette års EM.Læs om voltigeringFEI European Championships VaultingResultat for EM i voltigering for " individual senior female" Fakta: Voltigering er en hestesport under det internationale rideforbund FEI, hvor udøverne laver gymnastiske og akrobatiske øvelser på heste. Der kan være op til tre voltigører på hesten ad gangen. Voltigering startede i militæret tilbage dengang, hvor kavaleriet spillede en vigtig rolle, og hvor det var vigtigt, at soldaterne kunne balancere på hesten i kampsituationer. Voltigeringskonkurrencer består af flere runder, hvor det obligatoriske program viser voltigørernes teknik, mens de frie programmer viser voltigørernes kreativitet, mod, styrke, smidighed og elegance. Danmark har en lang tradition med gode resultater indenfor sporten, og i år deltager vi ved Europamesterskaberne med tre individuelle voltigører og et hold.   Pressemeddelelse: DRF  Begge fotos viser Rikke Laumann med longefører Lasse Kristensen og hesten Ghost Alfarvad Z som vandt guld i EM i voltigering for damer. Fotograf: Lise Berg