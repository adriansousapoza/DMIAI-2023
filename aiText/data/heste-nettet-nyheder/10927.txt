Friser hingst vinder debut i FEI Prix St. George
2014-08-27T09:18:02
Hvem troede, at det kun var varmblodsheste, der kan gøre sig gældende i toppen af dressurklasser. Senest var det et appaloosa gadekryds, der vandt en FEI klasse, og nu gør en friserhingst den kunsten efter.   Ikke kun for varmblods heste Endnu engang har det vist sig at en hest, der ikke er af klassisk dressur varmblodslinjer kan gøre sig gældende i toppen af FEI dressurklasserne. Senest var det et appaloosa kryds (se her) og nu er det så en friser hingst. Friseren har som bekendten gammel hollandsk kørehesterace, men har de senere år vundet stor popularitet også som rideheste, skønt de har et anderledes gangartsmønster end den klassiske varmblodhest.   Vinder sin debut Den amerikanske friser hingst, Thys, har netop vundet sin debut i Prix St. George niveau, og sluttede hermed med den højeste FEI score ved et stævne ved Vermont Dressur Dage, USA afholdt tidligere på måneden (august).   Hingsten der rides af Liz Austin og ejes af Phillip Bailey, vandt den åbne Prix St. George klasse i Vermont, med den opnåede pointsum på 66.184. Thys er den første Friser, som rytteren Liz Austin har i træning. Efter at have arbejdet med hingsten og dennes tidligere rytter Rachek Deemer, udtaler Austin: "hingsten har fantastiske kvaliteter. Det var ikke før jeg startede med at ride ham på fuld til, at det gik op for mig, hvor talentfuld han egentlig er. Det er en kado til det fantastiske arbejde som Rachel har lagt i ham, at jeg har været i stand til at komme så langt på ham på så kort tid".   Ville vise friseren på udebane Austin tog hingsten med til showet for at vise ham fremmede omgivelser, da den kun havde deltaget i en håndfuld dressur shows tidligere."Han opførte sig så pænt, at jeg også besluttede mig for at stille ham i Prix St. Georges om søndagen. Jeg kan slet ikke fatte hvor pænt han opførte sig, taget presset i betragtning og han er kun 8 år gammel og tidligere kun har været startet i de lette klasser. Det siger meget om hans temperament", udtaler Austin og fortsætter bestemt og ambitiøst: "han er helt sikkert I stand til at score over 70 % på Prix St Georges niveau, og hvis han fortsætter som han gør nu, vil han også kunne score mere en 70 % på Grand Prix niveau". Austin mener han er en fantastisk ambassadør for den frisiske race.   Erfaren rytter Austin selv har en lang karriere med championater på internationalt niveau, hvor hun har redet en del forskellige heste. Så hun har noget at sammenligne med. Hendes to bedste heste var begge hollandske varmblods hingste. Den første var Olivier (Idocus x Porter), med hvem hun to gange vandt den nationale titel, 'Horse of the Year', og var reserve for FEI verdensmesterskaberne for USA. Den anden var Hierarch (cocktail x Amor), vandt hun en individuel sølvmedalje med, ved de nordamerikanske, young rider mesterskaber.   Klar til lille-tur Det næste skridt i planen bliver New England Dressage Associations regionale konkurrence, hvor hun i september vil deltage i lille tur med friserhingsten Thys.      Austin og Thys