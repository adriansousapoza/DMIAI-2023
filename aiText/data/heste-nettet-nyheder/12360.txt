Mange videre til mellemrunden
2016-09-04T21:21:10
Dagens konkurrencer i DRF unghestechamponat, afviklet i henholdsvis Herning og Frederiksværk, var ikke mindre end særdeles underholdende og resultarede i resultater, der skaber forventninger om, at den kommende mellemrunde kommer til at bugne af talentfulde ekvipager.   Stor mellemrunde med mange talenter Mellemrunden for 5-års heste i DRF's dressurchampionat blev i dag udvidet med hele 21 heste, idet der gik 9 videre fra Frederiksværk og 12 fra Herning. Hele fire 5-års heste opnåede et imponerende samlet resultat meget tæt på de 9. Ved dagens championskvalifikationer for 6-årige dressurheste i Frederiksværk og Herning er syv heste videre til mellemrunden. Der blev desuden givet et sjældent 10-tal i 6-års klassen i Herning.   5-års kvalifikationen i Frederiksværk 5-års kvalifikationen i Frederiksværk Rideklub havde 21 startende ekvipager, hvoraf ni sluttede med et samlet resultat på 8 eller derover og er herrmed videre til mellemrunden.   Dagens vinder af 5-års champonatsklassen blev Ellegaardens San Droneur e. San Amour/ De Noir, som blev redet af svenske Elenore Simberg. Hesten opnåede hele 9,10 samlet set og karakteren 9,5 for både skridt og trav såvel som for kapacitet.   To Atterupgaard-hopper indtog anden- og tredjepladsen i Frederiksværk. Med et 10-tal for trav og en samlet karakter på 8,36 indtog Atterupgaards Mahonia e. Stedinger/ Lord Sinclair andenpladsen. Hoppen blev redet af Selina Hungstuen Solberg som også reden anden hoppe avlet på stutteriet til en tredjeplads - nemligAtterupgaards Tallulah e. Fassbinder/ Sandro Hit.   Dommer i 5-års klassen var Helle Krasnik Trolle.   5-års kvalifikationen i Herning I Hernning var der ialt 40 5-års heste til start, hvoraf mange repræsenterede Helgstrand Dressage, der også høstede chamionatsvinderen. Det blev ingen ringere end den til Danmark netop indkøbte og ankomne verdensmester fra UVM i Ermelo 2016, men denne gang med en ny rytter, nemlig Betina Jæger. Betina har kun haft hesten Victoria's Secret i ganske få dage og formålede alligevel at løbe med den eftertragtede førsteplads. Hoppen (efter Vitalis/Fiedermark opnåede en samlet samlet score på 9,14 og en kapacitetskarakter på 9,4.   Yderligere to Helgstrandheste kom tæt på 9, nemlig Flora redet af Anne-Maria Hosbond til 8,96 og med 9,5 for ridelighed samt Dee Voice e. Desperados/ Ehrenwort redet af Kenneth Damgaard til 8,94 med bl.a. 9,2 for skridt og ridelighed.   Dommer i klassen var Vibeke Kjellerup Christensen.   6-års kvalifikationen i Frederiksværk I Frederiksværk deltog otte heste i 6-års dressurchampionatskvalifikationen, hvoraf tre fik over 7,6. som var kvalifikationskravet. Kingston TH redet af Patricia Florin fik et samlet resultat på 8,36 og karakteren 8,8 for galop. Anden. Filius Fidentius e. Fürstenball/ Andiamo og redet af Ditte Himmelstrup Madsen til 8,30 indtog andenpladsen Romeo e. Blue Hors Romanov/ De Noir redet af Nanna Skodborg Merrald sikrede sig med 8,26 tredjepladsen.   Dommer i klassen var Charlotte Brostrøm.   6-års kvalifikationen i Herning I Herning kvalificerede 4 6-års heste sig med kvalifikationskravet på 7,6 sig til at gå videre til mellemrunden. Avlshingsten Blue Hors Zee Me Blue e. Blue Hors Zack/ Blue Hors Don Schufro, redet af berider Daniel Bachmann Andersen opnåede et samlet resultat på 8,90, som bedste resultat i klassen. Zee Me Blue blev samtidig belønnet med makskarakteren 10 for sin fortrinlige travbevægelse. Ida Hoffmann-Bang på Aagaardens Lianne e. Krack C/ Cape Town S opnåede en andenplads med en samlet karakter på 8,04 bl.a. med 8,2 for galop. Logslunds La'Mour e. L'Espoir/ Kawango opnåede en samlet karakter på 7,96 og Laika Møllegaard e. Skovens Rafael/ Weltjunge kvalificerede sig ligeledes til mellemrunden med 7,78.   Klassen blev bedømt af Ann Worm   Spændende mellemrunde i september Mellemrunden afvikles d. 23-25 september henholdsvis i vest på Billund Sportsrideklub og i øst på Heslegård Sportsrideklub, og det bliver spændende at se udfaldet af disse semifinaler.   Finalen for både dressur og springning afvikles efterfølgende ved JBK Horse Shows i uge 42.   