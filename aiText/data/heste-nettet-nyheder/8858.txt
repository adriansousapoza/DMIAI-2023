Spændende dansk islæt i Saumur
2012-04-24T23:48:46
Fra torsdag til søndag går det løs i Saumur med CDIO-stævnet, hvor Anky van Grunsven og Salinero samt Hans Peter Minderhoud og Donna Silver, har meldt deres ankomst. Mange danske yngre ryttere er ligeledes på vej til stævnet i Cadre Noir, Saumur.  I CDI3* stor tur bliver det en interessant dyst med spændende navne som, Hans Peter Minderhoud og Donna Silver, Anky van Grunsven og Salinero samt Edward Gal og Glock´s Undercover. Alle tre er hollandske ryttere der rider om de eftertragtede OL-billetter.  I lille tur har vi to danske ekvipager til start i form af Helene Melsen med Butler og Sandra Skodborg Merrald og Weltliebe. Helene Melsen starter ligeledes Akeem i stor tur.  Nanna Skodborg Merrald starter Millibar i CDI U25 klassen og JJ Defender i DCI Young Rider klassen.  Danske Regitze Rudbæk med Lillemarkens Acanthus og Laura Preuthun med Minapolis er meldt til start i CDI Junior klassen.  Flere danske ponyryttere tager også turen til Frankrig, bla. Olivia Nistrup Lamm med Chafira M i CDI og i CDI Nations Cup har Danmark Sille Engermann med Janine WE, Maria Christensen med Vegelin' S Goya, Jeanette Haugaard med Boss Bunter og Emma Nymand med Kinski WE til start.   Stævnets side    Sandra Skodborg Merrald og Weltliebe (JP-Photo)