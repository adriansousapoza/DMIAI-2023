Talentsamling i springning for pony og children
2016-11-19T09:00:01
Landstræner Lars Trier Kjøller er på jagt efter fremtidens stjerner og kalder derfor til talentsamlinger den 16. - 18. december. Samlingerne holdes i Mariager, Fredericia og Fredensborg, og på hver samling er der plads til 8 kat. II-, 8 kat. I- og 8 children-ekvipager.Skal du med? For at komme med på samlingerne er det vigtigt, at du og din pony/hest opfylder kvalifikationskravene. For ponyerne gælder, at ekvipagen skal have gennemført MB ved C-stævner, mens niveauet for children-ekvipager er LB ved C-stævner. Der er plads til 3X8 ekvipager pr. samling, hvor der rides seks lektioner med 4 ekvipager i hver - to lektioner for kat. II, to lektioner for kat. I og to lektioner for children. Prisen for at deltage er 400,- kr. og der er tilmelding på DRF Go! Samlingerne Fredag den 16. december fra kl. 15: Frandsbjerg, Hobrovej 4A, 9550 Mariager Lørdag den 17. december fra kl. 9: Fredericia Sportsrideklub, Fuglsangvej 30, 7000 Fredericia Søndag den 18. december fra kl. 10: Sandagergaard, Langstrupvej 43, 3480 Fredensborg Kilde: DRF