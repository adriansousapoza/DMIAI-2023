Agnete Kirk på sejrskurs
2016-11-21T20:07:13
Det var Agente Kirk Thinggaards stævne på Blue Hors Dressurfestival i den forgangne weekend, der bød på både en alle time personlig highscore, en sejr i CDI3 Grand Prix og Grand Prix Kür på hesten Jojo Az   Sejr i Grand Prix Agnete Kirk Thinggaard lagde i weekenden først ud med at vinde den trestjernede Grand Prix der blev afholdt lørdag eftermiddag. Agnete red på sin vanlige dressurpartner Jojo Az e Ginus/Justboy. Det blev et flot og harmonisk ridt som indkasserede ekvipagen 72,400%, der var nok til at sikre dem sejren.   De næste placeringer blev ligeledes indtaget af danske ryttere. Andenpladsen tilfaldt til Mai Tofte Olesen og den skimlede Rustique e. Heslegård's Rubin/Mid-West Ibi-Light, der med en score på 71,020% sikrede sig andenpladsen. Nathalie Zu Sayn-Wittgenstein sluttede deltet og indtog tredjepladsen med Fabienne e. Future Cup/Rubenstein med en score på 70,400%   Sejr i Grand Prix kür Søndag overgik Agnete og Jojo Az succen fra lørdagens ridt i Grand Prix'en da de i den tre-stjernede Grand Prix Kür igen på overbevisende maner overbeviste dommerne om at de hørte til i toppen og sikrede sig førstepladsen og ekvopagens første internationale Grand Prix Kür sejr, der samtidig var ny personlig high-score rekord for Agnete på 78,925%.   Nathalie zu Sayn-Wittgenstein på den 14-årige hoppe Fabienne e. Blue Hors Future Cup/ Rubinstein indtog andenpladsen i küren og opnåede en score på 74%, mens Mai Tofte Olsen og 14-årige Rustique e. Heslegårds Rubin/ Midt-West Ibi-Light, sikrede sig tredjepladsen med 73,200%, mens Carina Nevermann Torup tog sig af fjerdepladsen med klassens yngste hest, den blot 9-årige guldmedaljehoppe Sirikit e. Blue Hors Hotline/ Blue Hors Don Schufro.      Agnete Kirk Thinggaard og Jo jo Az  