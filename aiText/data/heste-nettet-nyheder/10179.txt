Hattrick til Nanna Skodborg Merrald
2013-08-25T09:32:36
 Nanna Skodborg Merrald og Millibar (Foto: JP-Photo) I fredagens Grand Prix for U25 dressurrytterne blev det igen en sikker sejr til Nanna Skodborg Merrald og hendes skønne DV-vallak e. Milan/Liberty Dane, Millibar.   Nanna sejrede med hele 73,411 % efter et særdeles vellykket program.  Andenpladsen gik til Daniel Bachmann og den DV- guldmedaljehoppen Donna Silver e. Blue Hors Don Schufro/Willemoes (opdr. Lillian og Carl Erik Jensen). En lille misforståelse i travprogrammet, hvor Donna Silver lavede galopanspring samt lidt problemer i piaff, sendte ekvipagen på andenpladsen med 71,550 %.  Daniel Bachmann og Donna Silver (Foto: JP-Photo) Se klassens resultat her.   