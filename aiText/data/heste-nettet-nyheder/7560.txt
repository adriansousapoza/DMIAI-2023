Nathalie 3. i Brabanthallen
2011-03-25T16:59:39
Med 73,74% sikrede Prinsesse Nathalie sig en 3. plads i dagens Grand Prix ved World Cup-stævnet i hollandske s'Hertogensbosch. Nathalie og Digby (DV e. Donnerhall/Sandro/Deadly Nightshade XX avlet af HKH Prinsesse Benedikte) blev kun slået af hhv. hollandske Adelinde Cornelissen på Jerich Parzival (KWPN e. Jazz/Ulft) med suveræne 82,04% og tyske Isabell Werth på Warum Nicht FRH (Hann. e. Weltmeyer/Wenzel I) med 75,27%. Danskopdrættede Skovlunds Más Guapo (DV e. Master/Cannon Row XX/Pilar avlet af Birgitte Jessen) sluttede som nummer 10 med 69,34% under sin finske rytter Mikaela Lindh, der i øvrigt er bosiddende i Danmark og sammen med partneren Poul Fabricius-Bjerre driver Dressurstald Sølyst i det nordlige Sjælland.  Grand Prix Kür World Cup-kvalifikationen afvikles i morgen lørdag, hvor Prinsesse Nathalie naturligvis er med i startfeltet.