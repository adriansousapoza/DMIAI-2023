Flot debut til Andreas Helgstrand og Nathalie zu Sayn-Wittgenstein
2011-02-25T16:32:18
Andreas Helgstrand og Polka Hit Nexen debuterede i dag sammen med Nathalie zu Sayn-Wittgenstein og Horsebo Smarties i Reem Acra World Cup i GÃ¶teborg. I dagens Grand Prix, der netop er afsluttet, red Andreas Helgstrand og Polka Hit Nexen sig til 68.383% hvilket placerede ekvipagen som nummer seks i klassen. Den anden danske debutant ekvipage Nathalie zu Sayn-Wittgenstein og Horsebo Smarties red sig til 66.149% hvilket placerede dem som nummer ni. Vinder af klassen blev hollandske Adelinde Cornelissen med Jerich Parzival e.Jazz/Ullft med 76.511%. Andenpladsen gik til svenske Patrik Kittel og Watermill Scandic med 74.638%. Tredjepladsen gik til tyske Isabell Werth og Warum Nicht e. Weltmeyer/Wenzel I med 72.319%. 