4 danske kuske til VM for 1-spand i Portugal
2012-09-13T09:26:26
Både heste og fæ, samt de fire danske kuske, Henrik Høper, Ane Wieder, Tina Nielsen og Monika Kiøer Andersen, er efter 3000 km kommet godt frem til stævnepladsen som ligger ca. 50 km nord for Lissabon.  Temperaturen byder på omkring 30 grader C i skyggen, men hestene tager det fint og synes upåvirket af varmen ved onsdagens motionering. Der køres dressur over to dage og torsdag skal Monika køre kl. 11:00 og Tina Nielsen 12:50. Fredag kører Henrik Høper kl. 11:30 og Ane Wieder kl. 17:00.  Det er hårdt at være kusk, for kl. 14 onsdag åbnede maratonruten med 8 forhindringer som også skal læres udenad inden lørdag. Ruten er ret ukompliceret, men forhindringerne skal sidde på rygraden. Så der bliver gået forhindringer i al den tid, man overhovedet har til rådighed. Derfor har holdet også fået to gode venner til at sørge for, at der bliver lavet mad, dækket bord og vasket op, så kuske, groom og hjælpere kun skal tænke på at være i konkurrence.  Fra Venstre: Henrik, Tina, Monika og Ane. Foto: Jørgen Konge