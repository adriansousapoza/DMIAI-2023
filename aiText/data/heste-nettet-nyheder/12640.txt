Ingen elite i budgettet for 2017
2016-12-13T14:02:51
I 2017 ser det sløjt ud med mulighederne for at stille hold til EM i military. Dette er ikke fordi rytterne mangler, det er længe siden vi har haft så mange ryttere ridende på 3* niveau. Men fordi DRF har besluttet at OL disciplinen ikke længere skal have støtte til eliten.   Således fremgår det af referatet fra 7/12 2016 at militarysporten skal skære 500.000 i budgetet for 2017 således at de her kun får 300.000. I 2018 sænkes budgettet yderligere til 200.000. Samtidigt har bestyrelsen besluttet at fokus skal ligge på rekrutering og udvikling frem for elitesport.    Militarysporten har de senere år haft flere ryttere på 2* og 3* niveau og mange har forsøgt og stillet klart mål om EM 2017. Derfor blev der i 2014 investeret i en af de absolut dygtigste trænere, Piia Pantsu. Piia har siden arbejdet målrettet med landsholdet for at få dem klar til større mesterskaber. Desværre ser det nu ud til at denne satsning er taget helt af bordet med budgettet for 2017.   Konsekvensen af budgettet er ud over de klare sportslige vanskeligheder at stævnekoordiantor, eliteansvarlig og holdleder Kerstin Dallmann er stoppet i militaryudvalget. Kerstin var som holdleder og eliteansvarlig en stor hjælp for rytterne når de skulle planlægge sæsonen.   Ud over military er også distance, voltigering og trec blevet klasificeret som udviklingsdiscipliner og har dermed fået skåret i budgettet.    Referatet kan læses på rideforbund.dk  