Cavall Ask sejrede i 4-års trøstefinalen
2012-10-19T20:22:23
  Med karakteren 8,1 red Søren Møller Nielsen avlshingsten Cavall Ask (OS e. Calido I/C-Indoctro) i søndagens finale, ved at indtage førstepladsen i dagens trøstefinale.Cavall Ask og Søren Møller Nielsen her ved hingstekåringen i Herning 2012. Arkivfoto: JP-Photo.dk De tre bedst placerede i trøstefinalen kan hver indtage en plads i finalen søndag. 2. pladsen indtog Trine Lindberg på Capri G (Holst. e. Cassini II/Cor de la Bryére) med karakteren 8,0. På en delt 3. plads sluttede DEA Lykkedal (DV e. Volstrups Casillas/Solos Landtinus) redet af Søren Hedegaard, Havfolds Sweetheart (DV e. Heartbeat/Churchill) redet af Dorthe Kristiansen og Castello Sem (DV e. Cajus/Charmeur opdrætter Esben Pedersen) redet af Peter Moos Enemark alle med karakteren 7,9.   Første kvalifikation blev vundet af Jennifer Fogh Pedersen og Bachelor Girl (Holst. e. Cassin/Colman) med flotte 8,9 kun knapt foran Volstrups Cash (DV e. Volstrups Casillas/Calato opdrætter Pia Holländer & Henning Jensen) der fremvist af Sofie Bøgelund scorede karakteren 8,8. Karina Truelsen scorede 8,2 på Cosmeo-datteren Bruunholms Cocio (DV e. Cosmeo/Corlando) og besatte dermed 3. pladsen.  