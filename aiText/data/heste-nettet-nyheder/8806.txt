World Cup finalen er lige om hjørnet
2012-04-16T18:48:35
Forberedelserne samt billetsalget til det store indendørs World Cup Finale fra d. 19-22. april er i fuld gang og forløber problemfrit. Standene er næsten klar, og dekorationerne er næsten færdig. Billetsalget går godt, og der opfordres til at man handler hurtigt, hvis man stadig ikke har fået købt billetter. Stærkt deltager felt Udover Reem Acra FEI World Cup Finalerne kan man også opleve et CDI fire stjernet stævne med Grand Prix og Grand Prix Kür. Deltager feltet er meget stærkt, med Isabell Werth fra Tyskland, Tinne Vilhelmson-Silfven fra Sverige og danske prinsesse Natalie zu Sayn-Wittgenstein. Holland bliver bla. repræsenteret af Imke Schellekens-Bartels og Edward Gal med deres nye talenter. Imke vil starte den imponerende 12-årige KWPN vallak Hunter Douglas Toots, der måler hele 1,88 m, som hun vandt Grand Prix og Grand Prix Kür med sidste weekend i Addington. Edward Gal har den 12-årige DV-kåret Blue Hors Romanov med. Begge ryttere er seriøse OL-kandidater på disse heste. Alle deltagerne kan ses her: www.indoorbrabant.com/category/ sport/ I søndags ankom de første konkurrenceheste til ´s Hertogenbosch. I alt fem heste er ankommet fra USA.  Flere informationer samt billetbestilling kan ske på følgende side: www.eventim.nl    Edward Gal og Blue Hors Romanov vil deltage i CDI4 den kommende weekend (Arkivfoto: JP-Photo)    