Paradressurryttere klar i Morsele
2011-08-30T18:23:39
Paradressurrytterne er ankommet til Morsele og holdleder Lis Lihme meddeler, at alle heste, ryttere og hjælpere, er kommet godt på plads.  Hestene har i dag været ud i let motion. Torsdag er der dyrlægetjek - trot-up - og alle forventer at samtlige heste går glat igennem. Fredag rides første del af holdkonkurrencen. Resultatet fra fredagens ridt samt resultatet fra lørdagens individuelle program afgør det endelige resultat. Det danske hold består af Henrik W.Sibbesen på Rexton Royal, Line Thorning Jørgensen og DiCaprio, Caroline Cecilie Nielsen og Leon samt Stinna Tange Kaastrup og Labbenhus Snøvs. Den sidste rytter, Charlotte Skovlund Jensen, rider individuelt.