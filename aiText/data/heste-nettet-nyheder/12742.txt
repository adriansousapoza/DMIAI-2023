Beslagsmede slår et slag for stramning af hesteloven
2017-01-23T16:33:39
Beslagsmede opfordrer til en stramning af Hesteloven. Det er budskabet der blev promoveret på dagens demonstration på Christiansborg Slotsplads. De registrerede beslagsmede ønsker at påvirke udfaldet af de politiske drøftelser på beslagområdet, der bl.a har givet anledning til udskydelse af lovens 2. behandling i Folketinget   Demonstration på Christiansborg Uddannelse bør være et krav, når man skoer heste og beskærer hove. Det var budskabet på de registrerede beslagsmedes demonstration på Christiansborg Slotsplads, her til formiddag. Knapt et halvt hundrede beslagssmede var mødt op med deres smedier og hamre, for at slå et slag for en yderligere stramning af hesteloven, og tiltrak sig medieopmærksomhed såvel som opmærksomhed fra politikere og forbipasserende.   Beslagsmedene ønskede med dagens demonstrationen at påvirke udfaldet af de politiske drøftelser, der har givet anledning til endnu en udskydelse af 2. behandlingen af hesteloven i Folketinget.   Ved demonstrationen kunne man få indblik i den godkendte fire-årige uddannelse, registrerede beslagsmede i Danmark tager for dels at udføre en professionel og forsvarlig beskæring af hove samt sko heste   Cowboylignende tilstande Foreningen af registrerede beslagsmede demonstrerede i dag mandag (23. jan.) på Christiansborg Slotsplads mod 'cowboytilstande' inden for beslagsmedefaget og opfordrer til, at en uddannelse bliver et krav, hvis man beskærer hove eller skoer heste i Danmark.   "De uregulerede tilstande i faget burde høre fortiden til, men især nye hesteejere er desværre ikke klar over den risiko, de udsætter deres heste for, når de bruger ikke-uddannede beslagsmede. Det er på tide at sikre ordnede forhold i faget gennem krav om en passende uddannelse, når man udfører beskæring af hove og skoer heste", udtaler chefkonsulent i Håndværksrådet, Dorte Kulle   Foretræde med skrækeksempler 11. januar havde Håndværksrådet foretræde for Miljø-og Fødevareudvalget sammen med de registrerede beslagsmede. Håndværksrådet og beslagsmedene argumenterede for et lovkrav om, at beslagsmede skal være uddannede og forelagde billedmateriale, der viste eksempler på ødelagte hove og andre skader som følge af uprofessionelt arbejde med hovene.   "I fx England, Tyskland og Sverige har man regulering på området, og det er der rigtig meget fornuft i - ikke mindst set ud fra hestenes perspektiv, for det er dem, der lider under utilsigtet dyrplageri. Vi mener, det er helt uacceptabelt, at alle og enhver stadig må beskære hove og montere hestesko her i Danmark uden skyggen af en uddannelse. Det er bydende nødvendigt med uddannelse og faste rammer for faget". Det siger Jakob Algot, Algot Beslagsmedie fra gruppen af registrerede beslagsmede hos branche- og arbejdsgiverforeningen Arbejdsgiverne.   Se mere om udskydelsen af hestelovens 2. behandling her   Se håndværksrådets artikel, hvor de informerer om demonstrationen og baggrunden for den: her      Omkring 50 beslagsmede med værktøj, lærlinge materialer og naturligvis heste var repræsenteret ved demonstrationen, der tiltrak sig medieopmærksomhed såvel som opmærksomhed fra politikere og forbipasserende  