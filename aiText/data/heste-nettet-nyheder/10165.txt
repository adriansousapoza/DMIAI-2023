Nanna sejrede i U25 Intermediaire II
2013-08-22T13:00:37
Det blev sejrsvante Nanna Skodborg Merrald der med Millibar e. Milan/Liberty Dane sejrede onsdag aften i Intermediaire II for ryttere under 25 år, med 74,605 %.  Andenpladsen gik med 71,184 % til Daniel Bachmann, der red Guldmedaljehoppen Donna Silver e. Don Schufro/Willemoes.  De øvrige danske ryttere, Sofie Jeppesen med Hedebo´s First As e. First Flair R/A-Dur red til 66,842 %, Carina Nevermann Thorup og Blue Boy e. Don Schufro/Chromico fik 66,096 mens Anna Zibrandtsen fik 61,711 % med Gørklintgaards Domello e. Diamond Hit/Lavallo.  Det har været vigtigt for arrangørerne bag dette EM, Jens Trabjerg og Bo Kristoffersen, at der også skal være klasser for vores unge talenter. Dette ses også ved det årlige JBK Horse Shows i Odense, hvor der også er kutyme for at afholde klasser for de unge ryttere.  Nanna Skodborg Merrald og Millibar (Arkivfoto: JP-Photo)