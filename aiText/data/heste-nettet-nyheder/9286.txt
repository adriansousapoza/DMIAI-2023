Driftigt ægtepar bag ny butiksåbning i Haslev
2012-08-15T10:31:00
Det er ikke alle butikker der drejer nøglen om i disse år - heldigvis er der også nogen der gør lige det modsatte og åbner dørene for nye og spændende forretninger. Dette er også tilfældet her: I denne måned slog Helle og Jan Poulsen dørene op for butikken Horse & Home, beliggende på Badstedvej 3 i Haslev. Butikken sælger lækkert kvalitetsudstyr til den kræsne rytter og hest, og fører en lang række af de allerbedste og nyeste kvalitetsmærker i branchen.Stor erhvervserfaring og et langt liv med heste Ægteparret bag Horse & Home i Haslev ved hvad de har med at gøre. Jan er en yderst succesfuld iværksætter, som for nyligt solgte sin andel i det velansete firma "Profilservice" beliggende i Karlslunde, og Helle har et helt liv med heste i bagagen - både som aktiv rytter og senest også som travl mor til en af Danmarks meget succesfulde unge ponyspringryttere, Helena Poulsen. Det er da også gennem familiens mange kontakter i ridesporten, hvor næsten hver eneste weekend tilbringes på stævnepladser i hele Danmark, at der indhentes inspiration til hvilke mærker og varer der føres i butikken. Helle og Jan har tidligere arbejdet sammen, og nu står de så igen 'under samme tag' med Horse & Home, der i øvrigt drives fra samme adresse som privaten, som også huser familiens mange heste og 2 skønne hunde. Butikken er centralt beliggende lige udenfor Haslev i landlige omgivelser og der er åbent mandag-tirsdag- torsdag - fredag fra kl. 10 til 17.30 - og lørdag fra kl. 10 til 14. Helle Poulsen siger: "Jeg har længe haft en drøm om at drive forretning relateret til vores store passion - ridesporten - og med åbningen af Horse & Home er denne drøm gået i opfyldelse. Jeg glæder mig til at kunne dele mine erfaringer fra mange år i sporten med vores kunder, og vi vil sørge for hele tiden af have fingeren på pulsen, således at vi kan tilbyde kunderne det allerbedste! At både min mand, Jan, og min datter Helena og hendes ride-veninde og nære ven af familien Sophie også er involveret i butikken gør at jeg tror på projektet - jeg er sikker på at folk der kommer og besøger os vil kunne mærke at her får man en meget engageret og personlig betjening af folk der virkelig brænder for sporten".Åbent hus den 18.-19. august med fristelser og stærke tilbud I den kommende weekend den 18. og 19. august holder Horse & Home officiel åbningsweekend, begge dage fra kl. 10-15. Om lørdagen mellem kl. 12-14 kommer der besøg fra Couture Hippique i butikken. Couture Hippique er et eksklusivt mærke hvor du selv kan designe din ridejakke, dine ridebukser og dine stævneskjorte helt som du selv vil. Møde op i butikken og få en snak med os og se alle de spændende muligheder for at få et stævnesæt der er lige præcis som du gerne vil have det - og så endda til overkommelige priser! Lørdag den 18. august vil der også være lodtrækning om en Scharf ridehjelm. Kuponen kan hentes og afleveres i butikken, og der trækkes lod lørdag kl. 14. Det kræver at man er til stede i butikken ved lodtrækningen for at vinde. Er du helt lige begyndt til ridning - eller skal du måske starte op her efter sommerferien - vil du kunne købe et komplet startsæt med ridehjelm, ridebukser og handsker for kr. 599,00 (begrænset størrelser og antal). Der er også grimer og træktov for kr. 80,00, Under Åbent Hus weekenden vil der være 20 % på en masse varer, dog undtaget Proffessional Choise, Sadler, Scharfhjelme, og i forvejen nedsatte varer. Et begrænset antal Wellesteyinjakker og Campusstøvler i begrænset størrelser sælges også til gode tilbudspriser. Butikken fører generelt mærker som HV Polo (hvor alle de nye efterårs- og vintervarer lige er kommet ind ad døren), Pikeur, Anky, Kieffer, Eskadron, OS trenser, Wellesteyin, Couture Hippique, Scharf, Catago, og mange mange flere.   Pressemeddelelse  Man er garanteret en professionel og endog særdeles kyndig og engageret service krydret med en god hestesnak ved et besøg hos Helle Poulsen i butikken på Badstedvej. (Foto: Privat)