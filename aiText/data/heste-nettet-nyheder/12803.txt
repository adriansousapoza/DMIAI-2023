Julien Epaillard vinder overraskende World Cup i Bordeaux
2017-02-06T00:45:10
Lørdag overgik franske Julien Epaillard sine egne forventninger, efter at han på hjemmebane vandt Longines FEI World Cup i Bordeaux i den vesteuropæiske liga på Quatrin de la Roque LM. 39-årige Julien udtalte bl.a. kort efter ridtet "Jeg kom ikke med de store forventninger", efter at have slået de resterende 38 starter i et marathon af en omspringning, når det kom til antal ryttere der kom med.    Andenpladsen gik til den 40-årige hollænder Leopold van Asten med VDL Groep Zidane, mens den regerende europamester for young riders fra Tyskland, 21-årige Guido Klatte, fik sneget sig ind på tredjepladsen med Qinghai. Irske Denis Lynch fik placeret sig på fjerdepladsen med All Star 5.    Det virker til at selv verdens bedste banedesignere er forbløffet over den styrke, hestene og rytterne viser i denne vintersæson, da hele 19 lykkedes at komme fejlfrit igennem den verdenskendte banedesigner Uliano Vezzanis hovedrunde. Uliano udtalte efterfølgende: "Hvad kan jeg sige? Det er en stor arena, og heste sprang godt - det er bare sporten!" Det var van Asten, der som nr. 2 i omspringningen fik sat en hurtig tid, efter han var fejlfri i tiden 37.71 sek. Selvom franske Aldrik Cheronnet med Tanael des Bonnes og tyske Markus Brinkmann med Pikeur Dylon begge var fejlfrie, var det først da Klatte tog sin runde, at van Astens tid så ud til at kunne slås. Klatte styrede rundt på en lidt kortere rute, da han valgte at vende indenom hovedrundens spring nr. 1, efter at han havde sprunget dobbeltspringet - han endte med at slutte tiden på 38.09 sek, men kun to ryttere mere skulle der til, for Epaillard og hans 13-årige vallak også fik brudt stimen af langsomme tider - hans runde på 35.92 sek. skulle vise sig at være nok til at vinde klassen.  Efter Epillard var der en række af verdens bedste ryttere, men mange rev lodretten, der fulgte lige efter en indenoms vendning, hvis ikke rytterne havde revet ned tidligere. Det var ofte lodretten, der var omspringningens tredje spring, som også viste sig at falde for mange ryttere. Da Lynch kom på banen, var der ikke mange der regnede med at han kunne slå tiden med hans massive 14-årige vallak, men hans tid på 38.41 sek. skulle vise sig at være mere end godt nok for en fjerdeplads, da de resterende 6 konkurrenter alle lod en eller flere bomme falde underfejls.    "Det har ikke været gået godt for mig, og efter La Coruna (starten af december, red) følte jeg at min hest var træt, så jeg gav ham en lille pause. Vi startede igen i Oliva (i Spanien red), og herefter kom vi her. Men jeg forberedte mig egentligt kun på at ride Grand Prixen i morgen - jeg havde på ingen måde troet dette ville ske!" afsluttede Epaillard, efter at hans resultat begyndte at synke ind.  Sidste Longines World Cup i den vesteuropæiske liga vil blive afholdt i svenske Gøteborg om 3 uger.     Arkivfoto. jp-photo