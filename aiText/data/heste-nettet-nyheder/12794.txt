Himmelev Rideklub recertificeret
2017-02-03T21:27:59
Himmelev Rideklub (HIRK) er blevet recertificeret de få klubber i Danmark, der har syv certificeringer. Bestyrelsen ønsker at udvikle klubben til glæde for medlemmerne og at skåne miljøet   Hele 7 certificeringer Himmelev Rideklub (HIRK) er netop blevet recertificeret i Organisation, Sikkerhed, Elevskole, Opstaldning, Klubstævne, Ridelejr, og Miljø. Klubben er en af de få klubber i Danmark, der har syv certificeringer, og bestyrelsen arbejder målrettet på at udvikle klubben og skabe en rigtig god rideklub til glæde for medlemmerne. Ydermere har Himmelev Rideklub stor fokus på at skåne miljøet, hvilket betyder, at miljøcertificeringen er blandt de mange certificeringer.   En rigtig god rideklub på alle måder Himmelev Rideklub (HIRK)har hjemme på Himmelevgård ved Roskilde. Gården har fungeret som rideskole siden 1964, og målet i alle årene har været at skabe en børnevenlig rideskole, der satser på elevhold og uddannelse af nye ryttere. I HIRK er de rigtig glade for og stolte af klubbens certificeringer. Der blev lagt et stort arbejde i at få certificeringerne i første omgang, så da de denne omgang "blot" skulle re-certificeres, var det kun mindre detaljer, der skulle justeres.   "Certificeringerne er med til at sætte nogle regler for, hvad der er tilladt og ikke tilladt. Der opstår således ikke diskussioner personer i mellem, da det ikke er den enkelte person, der dikterer, men derimod et forbund der har vedtaget et regelsæt, der skal overholdes. Vi er nu fælles om at opnå konkrete mål. Ligeledes er det også rigtig god reklame at kunne fremvise certificeringerne. Det får klubben til at fremstå på en meget positiv måde både overfor kommune, elever og forældre, opstaldere, konkurrenceryttere, undervisere, rideforbundet - og ja, hele vores omverden. De signalerer kort og godt, at her er tale om en rigtig god rideklub på alle måder - hvilket jo lige præcis er den følelse, som vi i klubben står med hver dag," siger formand Mia Christensen.   Om Dansk Ride Forbunds certificeringer Certificeringsordningen har til formål at skabe en skarp profil af forbundets klubber, så medlemmer og interessenter nemmere kan orientere sig. En certificering indenfor et givent område, er således forbundets blåstempling og anbefaling af rideklubben. Læs mere om certificeringerne her:      Himmelev Rideklub er blevet recertificeret