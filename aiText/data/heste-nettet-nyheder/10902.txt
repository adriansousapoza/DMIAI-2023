Stine Døssing vandt 6 års trøstefinalen
2014-08-09T12:15:21
 Stine Døssing og Lehmanns Lilo (JP-Photo)   To danske ekvipager på første og anden pladsen, hvilket betyder at to danske ekvipager er sammen med Jan Møller Christensen, med i 6 års finalen i morgen. Stine Døssing og Lehmanns Lilo blev vinder af denne trøstefinale med 8,56, mens Allan Grøn og Zick Flower fulgte lige efter med deres resultat på 8,4.   Det lykkedes Stine Døssing i dagens 6 års trøstefinale at fremvise Lehmanns Lilo om end endnu bedre end i gårdagens indledende runde. Dommerne roste den flotte form Lilo blev fremvist i, dog med et lille ønske fra dommerne om, at hoppen blev mere konstant fremme med næsen med nakken som højeste punkt. Lilo besidder en dejlig let fodet trav med god op-ad-bakke tendens med dejlige aktive bagben og godt sving hen over ryggen, traven blev belønnet med 8,9. Galoppen er ligeledes meget rummelig med stor op-ad-bakke tendens og Lilo udviser gode evner til at samle galoppen, hvilket dommerne også honorerede med 8,8.   Allan Grøn måtte med sit resultat på 8,4 rykke ned på andenpladsen, mens tyske Beatrice Buchwald og Westfahlerhingsten Den Haag e. Diamond Hit/Florestan I indtog tredjepladsen med 8,34 og er dermed tredje og sidste ekvipager der også får lov at ride med i morgendagens finale. Den Haag blev rost for sin dejlige led fodet travbevægelse der blev fremvist i god balance, hvilket udløste karakteren 8,8. Galoppen er gennemsprunget med gode indundergribende bagben med god op-ad-bakke-tendens, dog kunne dommerne ønske sig en bedre tendens til samling af galoppen, karakteren blev 8,7.    Allan Grøn og Zick Flower (JP-Photo)  Allan Grøn og Zick Flower (JP-Photo)  Stine Døssing og Lehmanns Lilo (JP-Photo)  Beatrice Buchwald og Den Haag (JP-Photo) Klassens resultat