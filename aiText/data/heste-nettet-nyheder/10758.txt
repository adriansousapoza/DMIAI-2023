Så er vi i gang - 1. afdeling af Senior DM
2014-06-06T22:48:30
 Lone Bang Larsen og Fitou L (Arkivfoto: JP-Photo)   Første afdeling af Gorrissen Federspiel DM for Senior blev i dag skudt i gang kl. 17 i de smukke omgivelser på Broholm. Fraværet af storfavoritter som fx Andreas Helgstrand, Anna Kasprzak og Nanna Skodborg Merrald gør dette års DM både interessant og uforudsigeligt.   Dette års DM har også, nok set i spejlet af udtagelsen til VM i sensommeren, lokket flere af de udenlands bosiddende danskere på banen. Lars Petersen og Mikala Gundersen har begge taget turen fra Florida, mens Anders Dahl har taget turen fra Stor Britannien. Anna Van Olst har som vanligt taget turen herop fra Holland, ikke med Clearwater som de forgående år men med Zihane, med hvem hun også skal repræsentere Danmark i Rotterdam senere i juni.   Dagens vinder af Grand Prix klassen blev dog i sikker stil, med over 2 % ned til andenpladsen, Lone Bang Larsen og Fitue L e. Florestan I/May Sherif med 75,8 %. Lone Bang Larsen og Fitou L red et flot og stabilt program, alle øvelserne blev udført med både stor kvalitet og lethed. Lone og Fitou L var også en del af det danske EM-hold sidste sommer.   Andenpladsen gik med 73,760 % til Mikala Münter Gundersen der med Michellino-datteren My Lady også havde et flot og flydende program uden nævneværdige fejl. Mikala Gundersen kommer netop fra Hamburg Dressur Derbye, hvor hun fik en fornem andenplads. Mikala er, lige som Anne van Olst, udtaget til at repræsentere Danmark i Nations Cup i Rottedam senere på måneden.   Lars Peteren havde heller ikke taget turen forgæves, han red sig med Mariett e. Come Back II/Sidney ind på tredjepladsen med 72,5 %. Lars Petersen kommer også direkte fra Hamburg Dressurderby, endda med en overlegen sejr i bagagen.   Agnete Kirk Thinggaard red sig ind på fjerdepladsen med 71,980 %, dette på trods af en halv dramatisk start, hvor Jojo AZ inden indridningen blev forskrækket, denne forskrækkelse ville ikke helt slippe sit tag og de første øvelser i programmet blev med megen spænding og direkte mislykket første fri trav. Herefter sænkede roen sig over ekvipagen og resten af programmet blev leveret med tornhøj kvalitet specielt i piaff og passage.   I morgen får vi de bedste 24 ekvipager til start i Grand Prix Special kl. 11.20.   Resultat