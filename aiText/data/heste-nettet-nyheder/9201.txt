Jockeyer får travlt 
2012-07-19T15:18:48
Den skandinaviske galopsæson er på sit højeste, og det betyder, at de aktive på lørdag haster videre fra Klampenborg Galopbane til Jägersro. Prinsesse Benedikte overværer løbene og uddeler sin ærespræmie. Galopbanen i Ordrup Mose har første løb allerede klokken 12.30 på lørdag, fordi Jägersro samme aften også har løb. Jockeyer og trænere skal nå frem til den svenske bane inden klokken 17.00, og derfor er det normale starttidspunkt flyttet for Klampenborg Galopbane. Det har givet en ekstra udfordring i form af, at der var så mange toåringer meldt til start, at det har været nødvendigt med et ekstra løb, så der i alt er ni løb. Sidste løb går klokken 16.00. Hovedbegivenheden er HKH Prinsesse Benediktes Ærespræmie, hvor prinsessen vil overvære løbet og uddele sin ærespræmie til den vindende kvindelige amatørrytter. Der kommer 12 til start i det 1.800 meter lange løb.Af Hestesportens Medier  HKH Prinsesse Benedikte med sidste års vinder, Amanda Harbjerg. Foto: US Photo.