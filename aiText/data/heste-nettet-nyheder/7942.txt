Engelsk verdensmester i Verden
2011-08-06T20:43:05
I eftermiddags blev VM-finalen for 5-års hestene afholdt i Verden, Tyskland Det blev en engelsk ekvipage, der både i kvalifikationsrunden samt i finalen lagde sig i spidsen, der i dag tog VM-titlen. Woodlander Farouche og Michael Georg Eilberg leverede i lørdagens finale et ridt i absolut topklasse, hvilket dommerne bestemt også mente var godt nok til at ekvipagen endte som verdens bedste blandt de 5-årige heste. Ekvipagen blev af dommerne belønnet med 9.72 bl.a. var der et 10-tal blandt karaktererne der blev givet med meget ros til den unge hest. Andenpladsen i mesterskabet gik til den tyske ekvipage Helene Langehanenberg Damon´s Divine med 9.12 point samlet. For at finde de danske ekvipager i præmierækken skulle man et stykke ned. Sanne Henningsen og Atterupgaards Final Kiss sluttede på en 11.plads mens Andreas Helgstrand og N.O.H´s Daijoubi sluttede lige efter på en 12.plads. Søndag rides finalen for 6-års hestene, som Andreas Helgstrand og Tørveslettens Stamina har kvalificeret sig til. Derudover red danske Kristine Møller sig i dagens trøstefinale videre til finalen ved at blive placeret som en af de tre første. Kristine Møller rider en tysk hest Freak Blue Phantom.