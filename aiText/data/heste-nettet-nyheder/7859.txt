Trakehner-hoppekåring i morgen
2011-07-01T11:20:31
I morgen, d. 2/7 2011, afholdes der trakehner-hoppekåring og stævne i Ringsted kl. 8-17. Der er tale om 22 renstammede trakehner-hopper, der stiller til eksteriørkåring i morgen. De vises på hård bund, mønstres og fritspringes indtil dagens oprangering afsløres midt på eftermiddagen. Ni hopper går desuden en-dagsprøve, hvor de præsenteres for dommerne under egen rytter samt fremmedrytter. Sideløbende med kåringen er der dressurstævne med 40 startende. Morgenen starter med LC- og LB-klasserne. Det helt store trækplaster er gangartsklasserne for 4-års hestene, hvor der rides om kvalifikation til elitestævnet på Broholm 20.-21. august. Der rides ligeledes FEI kvalifikation, LA- og MB-klasser. Vel mødt til en dejlig hestedag hos Team Cape, Ejlstrupvej 120 i Ringsted. Se mere på www.trakehner.dk, eller følg link til programmet Kilde: Pressemeddelselse