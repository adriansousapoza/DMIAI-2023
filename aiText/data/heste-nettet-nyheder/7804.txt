UVM iagttagelserne i fuld gang
2011-06-14T15:41:04
Den 10.-12- juni var Middelfart Ridecenter vært for et C-stævne med DRF Unghestechampionat og iagttagelse til UVM. Det var 4,5 og 6-års hestene der var i fokus da der blev afviklet de indledende runder til DRFs Unghestechampionat i Middelfart, derudover var der hos 5 og 6-års hestene iagttagelse til ungheste VM der bliver afholdt i Verden i Tyskland. Hos 4-års hestene blev vinderen DV hesten Schakiro Pilekær e.Blue Hors Don Schufro/Olympiv Ferro avlet hos Anne Mette Kjer Rossen. Schakiro Pilekær blev redet af Lotte Wiuff Straarup og ekvipagen opnåede samlet 8.880 point. Andenpladsen gik til Angelique H e.Damsey/Solos Landtinus avlet hos Birthe og Poul Holfelt. Angelique H opnåede sammen med sin rytter Sissel H. Kristiansen 8.740 point Bemærkelsesværdigt er det ligeledes at 13 ude af de ialt 26 heste i søndagens klasse er efter hingste fra Blue Hors. I 5-års klassen var det Maria Anita Andersen, rytter hos Blue Hors, der vandt med Blue Hors Bentley e.Belissiomo/Weltmeyer med 8.640 point. Andenpladsen i 5-års klassen gik til Annette Ejlersgaard med Don Primeur e. Don Primero/Castro. Hos 6-års hestene var det Team Helgstrand der dominerede toppen med Andreas Helgstrand og Tørveslettens Stamina e.Stedinger/Carano på førstepladsen med 8.740 point og Marianne Yde Helgstrand og Sitana e.Donnerhall/Gepard på andenpladsen med 8.440 point. Du kan se alle resultaterne fra stævnet her.