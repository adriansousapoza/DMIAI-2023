DM i Alrid for islandske heste
2012-08-20T16:22:15
Den 15. og 16. september 2012 afholder Lokalklubben Nökkvi DM i Alrid. Alrid er en anderledes stævneform, idet rytterne og hestene skal vise hestens alsidighed og rideegenskaber gennem gangarter, lydighed, galop på tid samt springning og terrænridt.   Det kræver en stor stab af frivillige hjælpere og en entusiasme hos arrangørerne, og det er sikkert, at DM i Alrid er i gode hænder hos Nökkvi.   Nökkvi har fået lavet en flot præsentationsfolder om selve arrangementet, som giver både ryttere og publikum en god viden om hvad Alrid er, samt præsentation mv. af den islandske hest.   Find folderen her   Der er 70 ekvipager tilmeldt til DM i Alrid, som afholdes i området omkring klubbens baner/faciliteter i Havredal (Viborg/Karup/Frederiks samt Ulvedal Plantage).   Man kan også læse mere på Nökkvis egen hjemmeside under linket "DM i Alrid":   Vi ønsker de deltagende ryttere, arrangører, de frivillige samt publikum et fantastisk DM i Alrid.   På billedet ses Sara Arboe til Sportens DM 2012 på Hedeland. CS-Foto.dk