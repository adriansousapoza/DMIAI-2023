F.A. Colander 'einsame spitze' i Herning
2012-03-10T09:25:27
Steen Blicher og F.A. Colander holdt niveauet fra torsdag i fredagens anden afdeling af unghestechampionatet.   Med 9,0 for teknik, 9,5 for springgalop, 8,5 for kapacitet og 9,5 for ridelighed var der blot en halv karakters forskel fra torsdagens flotte bedømmelse. Den 5-årige Colman-søn sprang endnu en gang i overlegen stil og blev flot fremvist af Steen Blicher, der selv høstede ros fra dommerne Bo Kristoffersen og Bo K. Møller. Colander (e. Colman/Quinar/Contago opdrætter Frank Evald og Anja L. Eskesen) er storebror til årets springbetonede hingsteføl 2008, Tailormade Cool 'n' Quick.    F.A. Colander Arkivfoto: JP-Photo.dk   En enkelt karakter lavere end torsdagens afdeling scorede Chacom Ask under Sarah Kroman Rosenlund. Chacom Ask (e. Carson Ask/Caretino/Silvester opdrætter Stutter Ask) havde desværre et enkelt nedslag, hvorfor dommerne, omend modvilligt måtte trække lidt fra i hestens karakterer på trods af dens åbenlyse kvaliteter. Chacom blev bl.a. rost for sin store ridelighed.   Chacom Ask Arkivfoto: JP-Photo.dk   Lady Carmen M (e. Contendro I/Carano/Landlord opdrætter Stutteri Mariendal v/Karen Kappel) indtager under Kim Knudsen den foreløbige 3. plads foran Catalina (e. Corratus/A'Khan Z/Ragtime opdrætter Mads Hummelshøj) under Rikke Haastrup Pedersen på 4. pladsen.   I skrivende stund afgøres unghestechampionatet ved fremmedryttertest, mere herom følger senere.