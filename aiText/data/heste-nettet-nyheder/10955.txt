Rikke Laumann i skarp front efter den obligatoriske runde
2014-09-02T20:21:41
Danske Rikke Laumann brillierede i dag i den obligatoriske voltigerunde ved WEG og lagde med 8,435 point en pæn afstand ned til nummer to, forsvarende verdensmester, britiske Joanne Eccles med 8,350 point.   Sidste år vandt Rikke Laumann guld til EM, hvor hun også kæmpede om pladsen med Joanne Eccles.   Rikke udtaler til Heste-Nettet: "Jeg havde det fantastisk inde på banen, selvom der var en stor fejl, der trak mig ned. Jeg er sindssygt glad for at jeg har vundet runden i dag, for det betyder at jeg for tredje år i træk er uovervindelig i det program. Jeg vandt det første gang i 2002. Jeg er glad for, at jeg fik lov at nyde det så meget, hvis nu det bliver sidste gang."   I morgen, onsdag, skal voltigørerne vise kür, og Rikke bruger her til aften sine kræfter på mentaltræning og fokusering.   Hele resultatlisten kan ses her    Arkivfoto