Vidunderhoppen Woodlander Farouche ifoles med Sezuan
2013-02-26T21:26:10
    Dansk Varmblod er for alvor ved at markere sig på den internationale avlsscene, hvor man i stigende grad er ved at få øjnene op for de danske hingste. DV-hingsten Sezuan er et godt eksempel herpå. Denne gangartskunstner har fra starten forstået at gøre opmærksom på sig selv med sine overlegne brugskvaliteter og højaktuelle afstamning. Han er efter Blue Hors Zack med guldmedaljehoppen Bøgegårdens Don Romina til mor og Blue Hors Don Schufro til morfar. Han vandt sidste år fortjent og overlegent materialprøven i DV med det højeste resultat nogensinde med hele ti ti-taller ud af 13 mulige og et samlet resultat på 9,87,5   Denne hingst har fanget britiske Lynne Crowdens opmærksomhed. Hun er opdrætter og delvis ejer af den vidunderlige hoppe Woodlander Farouche e. Fürst Heinrich/Dimaggio, der i overbevisende stil vandt UVM i Verden både som 5- og 6-års. Crowden har besluttet at inseminere både Forouche og hendes mor elitehoppen Woodlanders Dornroeschen e. Dimaggio/Caprimond med Sezuan. Begge hopper fungerer i sporten og har før fået flere embryo-afkom, men primært efter stutteriets egne hingste.   Se video af Farouche her Se video af Sezuan her (materialprøve) og her Link til Woodlander Stud her      Woodlander Farouche ved sidste års verdensmesterskab for ungheste i Verden   Kilde: Ridehesten.com  