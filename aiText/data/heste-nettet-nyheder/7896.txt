Royalt besøg ved EM på Broholm
2011-07-14T12:51:45
Broholm Gods er den 20.-24. juli værter for EM i dressur for juniorer og youngriders arrangeret af JBK Horse Shows. H.K.H Prinsesse Benedikte vil overvære stævnet som protektor for europamesterskaberne, ligesom H.K.H Prinsesse Benedikte bl.a. viser sit store engagement i rideverdenen ved at være protektor for Dansk Ride Forbund. Udover H.K.H Prinsesse Benedikte, vil stævnet ligeledes få besøg af FEIs præsident H.K.H Prinsesse Haya af Jordan. Det er når de individuelle mestre skal findes søndag, at FEIs præsident gæster Broholm Gods, og vil yderligere overrække præmierne til de unge ryttere. Kilde: Rideforbund.dk 