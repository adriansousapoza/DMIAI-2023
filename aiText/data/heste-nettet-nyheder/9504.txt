Opdateret: 300.000 euro for årets trakehnerfløjhingst
2012-10-22T16:24:58
  Den tyske trakehnerkåring er netop overstået og fløjhingst blev den smukke og funktionelle Donauruf e. Herzruf / Exorbitant xx (avler: Veronika von Schöning)     Donauruf stod frem ikke blot med sit eksteriør og sine funktionelle gangarter, men også med sin udsædvanlige rødskimlede farve. Hingsten blev prisvinder på auktionen, hvor han fik hammerslag på 300.000 euro til Gestüt Wiesenhof. Gestüt Wiesenhof har ellers tidligere på året proklameret at denne ikke længere vil fungere som hingstestation men udelukkende som uddannelsesstald. Det er dermed uklart om hingsten vil blive stillet til rådighed i avlen.   Se video af hingsten her   Reservefløjpladsen gik til Guardian e. Imperio/Consul (avler: Hubertus Poll) og blev efterfølgende solgt for 150,000 euro. Oprangeret som nr. 3 blev Whizzkid e. Syriano/Uckermarker (avler: Johannes Mangold) og ejet af Hans-Peter Kleinfeld og Joop van Uytert og fjerde præmiehingst blev Amourano e. Connery/Lagunas xx (avler: Katrin Poll). Bedste springhingst blev Avatar e. Ajbek/Agar (avler: Monika Machlowicz-Wojsiat).   I alt blev der solgt 10 kårede hingste for en gennemsnitspris på 81.000 euro - tæt på en fordobling af sidste års resultat, hvor 9 hingste blev solgt for en gennemsnitspris på 44.222 euro.       Se sammenklippet video af hingstene her   Link til billeder fra kåringen her   Kåringsresultat her