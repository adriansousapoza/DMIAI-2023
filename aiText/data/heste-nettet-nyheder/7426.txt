World Cup dressur i Neumünster
2011-02-19T14:26:13
Denne weekend 18.-20 februar afholdes Reem Acra World Cup Dressur i Neumünster i Tyskland. I dag blev der redet Grand Prix og her opnåede danske Nathalie zu Sayn-Wittgenstein en fjerdeplads med heste Digby e. Donnerhall/Sandro. Ekvipagen opnåede 70.894%. Grand Prix´en blev vundet af tyske Ulla Salzgeber med hesten Herzruf´s Erbe e. Herzruf/Caletto I med 74.809%. Andenpladsen gik også til en tysk rytter nemlig Isabell Werth, som man også kunne opleve ved World Cup stævnet til JBK Horse Shows i Odense. Isabell red hesten Satchmo e.Sao Paolo/Legat til 73.787%. Tredjepladsen gik til den hollandske rytter Hans Peter Minderhoud med Exquis Nadine, det var samme hest som Hans Peter havde succes med ved verdensmesterskaberne i Kentucky 2010. Hans Peter Minderhoud og Exquis Nadine opnåede 71.532%. I morgen søndag rides Reem Acra Grand Prix Kür i Neumünster.