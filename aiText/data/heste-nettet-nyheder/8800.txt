World Cup finalerne lige om hjørnet
2012-04-14T13:01:35
Om knap en uge går det løs i 's-Hertogenbosch i Holland, når årets World Cup finaler i dressur og springning afvikles fra den 19. til 22. april. Danmark repræsenteres i springning af Emilie Martinsen og i dressur af Lone Jørgensen.   World Cup finale i springning Den første finalerunde i springning går i 1.50 meters højde, hvor en nedrivning giver 4 tillægssekunder til tiden. Vinderen af klassen får et point mere end det totale antal startende i klassen. Nummer to i klassen får to point mindre end vinderen, mens nummer tre får tre point mindre osv.   Den anden finalerunde går i 1.60 meters højde med en omspringning for de fejlfrie, og pointene tildeles på samme måde som i første runde. Efter de to første runder omregnes pointene om til antal fejl. Ekvipagen med højst antal point efter begge runder får 0 fejl, og de følgende ekvipager får fejlpoint i en stigende skala.   Den 3. og sidste finalerunde går over to runder på en 1.60 meter høj bane. Emilie Martinsen har som den eneste dansker formået at kvalificere sig til finalen i Holland.   World Cup finale i dressur Lone Jørgensen er til start i World Cup finalen med hendes 10-årige vallak FBW De Vito, som hun den seneste tid har opnået flotte resultater på ved internationale stævner. Finalen i dressur starter med en Grand Prix med plads til 18 starter. De 15 bedste fra Grand Prix'en går videre til finalens Grand Prix Kür, hvor alle starter på 0, og vinderen af klassen vinder World Cup'en.   Finalernes TV sendetider Finalerne kan ses direkte via FEI TV og har man adgang til den svenske kanal SVT, så sender de også fra både spring- og dressurfinalerne.  FEI TV sender følgende tider: Torsdag d. 19. april kl. 19.10 - springning 1. runde Fredag d. 20. april kl. 11.55 - dressur Grand Prix Fredag d. 20. april kl. 18.55 - springning 2. runde Lørdag d. 21. april kl. 13.55 - dressur Grand Prix Kür Søndag d. 22. april kl. 13.55 - springning 3. runde   SVT1 sender følgende tider: Fredag d. 20. april klokken 16.30-17.55 - dressur Grand Prix Lørdag d. 21. april klokken 14.20-16.00 - dressur Grand Prix Kür   SVT2 sender følgende tider: Fredag d. 20. april klokken 16.00-16.30 - dressur Grand Prix Fredag d. 20. april klokken 22.15 - springning, 2. runde Lørdag d. 21. april klokken 16.00-17.30 - dressur Grand Prix Kür Søndag d. 22. april klokken 15.00-17.00 - springning 3. runde FEI TV   World Cup finale - 's-Hertogenbosch, Holland   Kilde: DRF    Sidste års vinder: Jerich Parzival og Adelinde Cornelissen (Arkivfoto: JP-Photo)