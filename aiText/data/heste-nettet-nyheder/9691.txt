Verdenseliten samles i Odense!
2013-01-11T14:30:02
  Når dørene til dette års World Toelt åbner i Odense 22. februar er der lagt i støbeskeen til to dage i absolut verdensklasse.   Der kæmpes i tölt, 4-gang og 5-gang og derudover kåres bedste 4-gængerhingst og 5-gængerhingst i det prestigefyldte hingsteshow. Topryttere fra hele Europa har meldt klar til start og heriblandt kan blandt andet nævnes tölt-kongen Jóhann R. Skúlason som stiller til start med 4 heste, den nordiske mester i 4-gang Stian Pedersen, publikumsfavoritten Nils-Christian Larsen, den islandske kåringsstjerne Þorður Þorgeirsson, verdendsmesteren i 5-gang Magnus Skulason, den tyske stjerne Frauke Schenzel og mange, mange flere. Dette er bare nogle af favoritterne på en startliste der tæller udelukkende topekvipager! Programmet er fyldt til bristepunktet med spændende udtagelser, nervepirrende finaler og toptunede hingsteshows!  Programmet ligger nu klar på hjemmesiden sammen med de foreløbige deltagerlister. Følg med her på Heste-Nettet og på http://www.worldtoelt.dk frem til eventen hvor vi sørger for at holde dig opdateret med de spændende nyheder! Vi ses 22.-23. februar 2013 i Stadium Arena Fyn!  World Toelt 2012. 4.1 A-finale. Nils-Christian Larsen og Moli fra Skridu. JP-Photo.dk