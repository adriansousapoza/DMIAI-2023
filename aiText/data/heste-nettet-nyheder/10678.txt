Daniel Deusser vinder overlegent WC finale i Lyon
2014-04-22T00:03:03
Der var spænding til det sidste, da der var den afsluttende runde til World Cup finalen i springning i dag i Lyon. Intet var afgjort før sidste rytter havde været på banen, og der blev rykket rundt i det foreløbige klassementet. I den foreløbige top af klassementet og alene med at have 0 World Cup fejl efter omregningen fra pointene, der blev skaffet efter de første 3 runder, blev det til en ærgelig bom i begge runder til Steve Guerdat, hvilket rykkede ham fra den solide 1. plads til en 5. plads. Kent Farrington, som vandt 2. afdeling i lørdags, havde valgt ikke at ride. Hans hest Voyeur er fornyelig vendt tilbage fra en skade, og for at spare Voyeur, valgte han at trække sig fra den videre konkurrence, på trods af at han foreløbigt lå godt til på en delt 10. plads med i alt 6 World Cup fejl. For at være med helt i toppen kræves der fejlfrie runder. Det præsterede tyske Daniel Deusser på Cornet D'Amour hele vejen igennem samtidig med, at han har redet hurtigt nok til også at holde sig helt i toppen. Han havde is i maven igennem de sidste to runder, og da han havde redet over det sidste spring, kunne han kalde sig selv for World Cup vinder 2014. På andenpladsen var det igen en tysker - denne gang Ludger Beerbaum på Chiara. Han har i alt fået en enkel bom igennem hele konkurrencen, som i alt har været på 5 gennemridninger. Han sluttede med 4 World Cup fejl. Tredjepladsen blev besat af den engelske Scott Brash ridende på Ursula XII, hvor han sluttede med i alt 5 World Cup fejl og hvor han ligesom Ludger Beerbaum red med i alt en enkel bom igennem hele konkurrencen. Lige uden for podiet kom tyske Marcus Ehning, hvor der har været lidt spændning om han kunne tage endnu et World Cup trofæ - han er en af i alt tre ryttere, som det har lykkedes at vinde World Cup titlen 3 gange, og han ville gå over i historien som værende den eneste nogensinde, der vinder 4 World Cup titler, hvis det var lykkedes denne gang. Han sluttede med 6 World Cup fejl. Kilde: worldofshowjumping.com