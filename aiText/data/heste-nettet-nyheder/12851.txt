Sundeved Rideklub klar til ECCO Cup
2017-02-20T14:54:44
ECCO cup kvalifikationen for juniorer, ungryttere og U25, starter op, og det første kvalifikationsstævne bliver Sundeved i Sundeved Rideklub (SDR) ved Sønderborg i den kommende weekend   Første ECCO cup kvalifikation I weekenden mødes nogle af Danmarks bedste unge dressurryttere i Sundeved Rideklub (SDR) ved Sønderborg, når klubben slår dørene op for årets første kvalifikation af ECCO Cup for junior-, ungryttere og U25. Kvalifikationen rides over to dage, lørdag og søndag, og over 60 dressurtalenter er til start i de tre klasser. Der er fri entre hele weekenden, og har du mulighed for at tage turen til det Sønderjylland, så er der rig lejlighed til at opleve ungdomsdressur på højt niveau.   Stor opbakning til årets første ECCO Cup kvalifikation Der bliver kæmpet hårdt for de eftertragtede point i ECCO Cup i weekenden, når første kvalifikation for junior, ungryttere og U25 ryttere afvikles i Sundeved. I klassen for juniorer har 24 meldt til start, mens 26 ekvipager er på startlisten for ungryttere. I U25 klassen er 11 ekvipager til start. Klasserne starter lørdag kl. 8.30, og gældende for junior- og ungryttere er, at de 15 bedste fra lørdagens klasse går videre til søndagens kür. I cuppen for U25 går alle ekvipager videre til küren.   ECCO Cup - for talentudviklingens skyld Formålet med ECCO Cup er at fremme den danske elite inden for dressursporten, så ekvipagerne kan dygtiggøre sig mod internationalt niveau. ECCO Cup'en strækker sig fra kat. II-ponyer til U25 Grand Prix, hvilket skal sikre en rød tråd i de unge talenters udvikling og karriere. ECCO Cup rides årligt over tre kvalifikationsrunder og en finale.   Finalestævnet er den 1.- 3. december 2017 på Middelfart Ridecenter. Kvalificeret til finalerunderne for juniorer og YR er de 15 ekvipager, der har opnået flest point efter de tre kvalifikationsrunder. Dog skal man have redet andendagens finale ved minimum to af kvalifikationsstævnerne. Kvalificeret til U25 finalerunden er de 10 ekvipager, der har opnået flest point efter de 3 kvalifikationsrunder.   Kilde: DRF      Så starter ECCO cup kvalifikationerne op ( Foto: JP Foto)  