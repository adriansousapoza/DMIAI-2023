Maibritt Laustsens tophest aflivet
2011-03-04T12:25:53
Det gik ellers godt for den danske militaryrytter Maibritt Laustsen og hendes hest Ladyburn Lightfoot e. Lobster/Laurenz. Sammen med Stine Maria Jørgensen var de draget afsted til Sunshine Tour i Portugal, hvor Maibrit vandt den nationale klasse og Stine Maria ligeledes blev placeret. Efterfølgende har begge ryttere været i ilden ved det første internationale stævne hvor Maibrit og Ladyburn Light foot slog resten af det stærke felt og stod øverst på resultatlisten efter dressurdisciplinen. Hun havde derfor direkte kurs mod den Harley Davidson, der er udlovet til vinderen af CIC2* i Vale Sabroso. Desværre skulle det så gå galt. Ladyburn Lightfoot brækkede benet i terrænet og blev herefter aflivet. Maibritt har selv uddannet Ladyburn, og sammen vandt de NM i 2010. Maibritt slap fra uheldet uden skader.