Hæder og ære til Hester og Dujardin
2016-11-22T19:03:59
Carl Hester er som den første nogensinde blevet udnævnt til 'Honory Patron' af British Dressage ved organisationens årlige kongres. Tillige blev Hesters elev, Charlotte Dujardin, ved samme lejlighed ovrrakt foreningens æres guldmedalje for sin enestående indsats i dressursporten   Hæder og ære til Carl Hester Den britiske så succesfulde 49-årige dressurrytter og -træner Carl Hester er af British Dressage udnævnt som "Honorary Patron" ved foreningens årsmøde i sidste weekend. Ved årsmødet, British Dressage National Convention, i den forgangne weekend blev Carl Hester dekoreret med titlen, som den første nogensinde . "I anerkendelse af, at ingen har gjort mere for at fremme dressuren, inspirere generationer, promovere harmonisk ridning og højne standarderne, end ham" udtalte formand for British Dressage, Penny Pollard ved overrækkelsen under stor tilhøre jubel.   Foreløbig kulmination af Hesters præstationer Ved denne sommers Olympiske Lege i Rio de Janeiro, red Carl Hester Nip Tuck til en sølvmedalje for hold. Han var samtidig coach for sine tre hold kammerater Charlotte Dujardin, Fiona Bigwood og Spencer Wilton. Ligeledes var han på guldholdet ved OL i London i 2012, hvor Charlotte Dujardin og Valegro, som han delvist ejer, vandt den første af hendes nu to individuelle olympiske medaljer.   Penny Polland kommenterede disse præstationer på følgende vis, ved hædersudnævnelsen: "Der har været skrevet så meget om hvilken ekstraordinær person Carl Hester er, og når man har det store privillegie at møde ham i egen person, indser man hurtigt, hvor sande disse ord egentlig er. Da vi drøftede denne nye hæderstitel i bestyrelsen, var der ingen tøven om, at det var en rigtig og passende belønning for Carls ufravigelige støtte, uendelig stræbsomhed og utrolige resultater. Alle os i dressurens verden skylder Carl stor taknemmelighed. Hans vision, drive og beslutsomhed er ikke set lige, og jeg kan ikke forestille mig nogen anden person, der har fortjent det mere end ham!"   Charlotte Dujardin overrakt æresmedalje Charlotte Dujardin fik ved samme lejlighed overrakt 'British Dressage Medal of Honour', for hendes formidable indsats og præstationer indenfor dressuren i de senere år   Charlotte Dujardin har til trods for sin unge alder allerede en fornem statistik. Hun har opnået at høste hele 14 medaljer i seks mesterskaber, hvoraf ni af disse er af guld."Hun sætter dressuren på sportens verdenskort og inspirerer en hel generation til at forfølge deres drømme, der kan blive til virkelighed", udtalte Penny Polland ved overrækkelsen   Kilde: Dressage-news.com      Carl Hester og Charlotte Dujardin med deres guldmedaljer om halsen efter sejren ved OL i London 2012. (Forsidefoto: Ken Braddick/dressage-news.com)