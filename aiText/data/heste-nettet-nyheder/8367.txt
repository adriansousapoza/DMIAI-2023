Ældre kvinde idømt fængselsstraf for vanrøgt
2011-12-15T23:00:47
En 57-årig kvinde fra Store Heddinge er onsdag blevet idømt 30 dages ubetinget fængsel, og ved samme lejlighed frakendt retten til at have med dyr at gøre i 10 år. Årsagen er grov vanrøgt, og det er ikke første gang kvinden er hovedperson i en dyreværnssag.   Den 57-årige kvinde blev i 2005 idømt bøder i to dyreværnssager, og er nu blevet dømt i fire andre sager, løbende fra 2008 til 2010. Det er kvindens heste og to geder der er blevet ofre i denne sag, og altså, jf. dommen, blevet udsat for grov vanrøgt.   Det er meget sjældent at der idømmes ubetinget fængsel i dyreværnssager, og i dette tilfælde lagde dommeren vægt på at kvinden ikke udviste evne eller vilje til at ville rette op på det hun havde gjort. Kvinden overvejer at anke sagen.   Kilde: SN.DK