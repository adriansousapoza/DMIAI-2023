Islandshestens Dag
2013-09-25T19:42:58
På søndag den 29. september fejrer Dansk Islandsheste Forening og mange af de lokale islandsheste klubber rundt om i Danmark "Islandshestens Dag". Mange lokalklubber har allerede lagt deres arrangementer for dagen på Dansk Islandsheste Forenings hjemmeside, hvor man kan læse meget mere om de enkelte lokalklubbers arrangementer for dagen. Tanken bag Islandshestens Dag er selvfølgelig at fejre den islandske hest både klubmæssigt men også for andre interesserede hestefolk og for publikum generelt.   Lokalklubben Faxi, tilhørende i Holbæk-egnen, fejrer dagen med et 2-dages arrangement både lørdag 28. september og søndag den 29. september. Om lørdagen samles klubbens medlemmer kl 11.30 ved Bagergården, Vølundsvej i Holbæk, for derefter at ride optog gennem byen, bla med et ophold ved Sparekassen, hvorefter turen går videre indtil rytterne igen samles ved Bagergården. Der er altså en rigtig dejlig oplevelse for de handlende lørdag i Holbæk for at opleve i masse islandske heste i optog gennem gaderne i Holbæk. Om søndagen er der kvadrille opvisning, salgsshow, gangartsshow og markedspladser med rideudstyr i tidsrummet 11.00-15.00. Dette foregår på eget baneanlæg i Vipperød nær Holbæk.   Lokalklubben Geysir, tilhørende Lejre-egnen fejrer de islandske heste søndag den 29. september fra kl. 13.00-16.00 på Oldvejen 2, Gevninge, 4000 Roskilde, hvor nogle af klubbens medlemmer samles på klubbens baneanlæg. Der vil være kvadrille opvisning ved klubbens juniorer, øltølt konkurrence, Geysirkeppni - en konkurrence hvor der fremvises valgfrie gangarter for rytterne og hvor man rider mange heste samtidig mens en dommer bedømmer og til sidst rider de 5 bedste ryttere og heste imod hinanden, indtil en vinder er fundet. Derudover er der fremvisning af avlsheste fra Stutteri Stettekær fra Gevninge, hvor ejer af stutteriet Henning Nevers har udvalgt nogle af de bedst avlede af hans heste gennem årene til at mødes med deres nuværende ejere og ryttere til at fremvise en gårdssamling fra stutteriet. Så kommer et par af klubbens bedste konkurrence ryttere og fremviser gangarts- og konkurrence heste på topplan, bla. tidligere DK-mester i Freestyle Stine H. Christensen som også har deltaget i internationale konkurrencer. Der er trækketure for publikums børn samt enkelte markedsplads boder med brugt rideudstyr.   I Jylland vil Lokalklubben Hekla på Lindholm Høje fejre Islandshestens Dag med følgende program: Kl. 10.30: Ridetur på egen hest i terrænet (moderat tempo) Kl. 12.00: Åbning af Markedspladsen og Islandshestens Dag ved museumsinspektør Elisabeth Barfod Carlsen I løbet af eftermiddagen vil der være: Tipskupon - gæt 10 rigtige ? Boder på "Markedspladsen" ? Kvadrilleridning - v/Hekla's opvisningshold ? Fremvisning af de 5 gangarter som den islandske hest behersker Konkurrencer: Stafet for 4-gang hold ? Øltölt ? Forhindringsbane sponseret af Danielsminde Hestefoder og Wrap Kl. 14.30: Udtrækning af vindere i dagens tipskonkurrender og gavekort til ryttere, der er mødt op med hest.   Der er sikkert også mange andre lokalklubber for Islandske heste, som har arrangementer i dit nærområde på søndag....Dansk Islandsheste Forening er i øjeblikket i gang med at samle arrangementerne sammen og sætte dem på deres kalender på hjemmesiden.   Heste-Nettet opdaterer på Islandshestens Dag, når arrangementerne fra Lokalklubberne bliver meldt ud.   Vel mødt rundt omkring i Danmark på søndag den 29. september, og vær med til at fejre og opleve den fantastiske Islandske hest.   Foto: En glad junior rytter Sara Arboe til DM 2012 - Foto: Henriette B W Andersen