Dressurlandsholdet til Aachen udtaget
2017-07-19T08:20:04
Så er det danske dressurlandshold udpeget til verdens største årligt tilbagevendende hestesports begivenhed, når det store Nations Cup stævne i Aachen skydes igang i Tyskland i disse dage, og løber fra 19-23 juli 2017. Stævnet er samtidig sidste generalprøve forud for EM i Göteborg i august, og er en vigtig indikation på, hvem der skal regnes som favouritter til europamesterskaberne   Spænding om pladserne Der har været spænding og spekulationer om pladserne på landsholdet til verdens største hestesportsbegivenhed, der finder sted i Aachen i den kommende weekend. Slige pændingen er først blevet forløst her få dage inden det store tyake stævne skydes igang.   Heste-nettet har også tidligere bragt en artikel om hvilke ryttere vi har ret sikre på kommer med på det kommende hold til EM ( se her), og vi finder da også begge ekvipager på listen over det hold der nu skal repræsentere Danmark i Aachen på dressursiden i dagene den 19-23 juli 2017.    Det danske landshold i Aachen Det danske dressurlandshold kommer i Aachen til at bestå af følgende 4 ekvipager: Cathrine Dufour på Atterupgaards Cassidy Agnete Kirk Thinggaard på Jojo Az, Daniel Bachmann på Blue Hors Don Olymbrio Anders Dahl på Selten HW Det bliver disse fire ekvipager der skal repræsentere Danmark i Nations Cuppen (CDIO5*), hvor vi således stiller med vores A-kæde.   Anna Zibrandtsen på Arlando, som valgte at trække sig fra den sidste Kür ved det nyligt afholdte DM på Broholm for at spare ham, og Anna Kasprzak på Donnperignon som heldigvis nu meldes klar igen efter sin nylige tandoperation, skal ride den firestjernede store tur (CDI4*).   Rikke Svane og Finckenstein er på venteliste til CDI4*, og vi krydser fingre for at de tillige opnår deltagelse.   Danmark stiller tillige med et U25-hold, der består af den nykårede danmarksmester Sille Engermann på Darius, foruden Victoria E. Valentin på Fabienne og Marlene Storkborg på Fritz, som tillige alle deltog i DM på Broholm.   EM-udtagelsen nærmer sig Det store stævne i Aachen er et vigtigt led i udtagelsen af det hold, der skal repræsentere Danmark ved EM i Göteborg til august, da det som tidligere nævnt venligvis udgør den store generalprøve og er sidste større stævne inden EM.   Da de fleste nationer sædvanligvis deltager i Aachen med deres absolut bedste ekvipager, så giver det landstræner Natalie Zu Sayn-Wittgenstein, en sidste unik mulighed for at teste de danske ryttere og heste i konkurrence med de allerbedste konkurrenter fra de øvrige lande. Tillige opnår både ryttere og heste værdifuld erfaring og forberedelse, til andre store stævner, især såfremt de er så heldige at slippe igennem nåleøjet til at repræsentere Danmark ved det snarlige EM i Göteborg.   Hvis der er nogle derude som kunne tænke sig at overvære EM personligt, der der iøvrigt fortsat billetter at få.   Link til oplysninger om stævnet i Aachen findes her   Link til oplysninger om EM i Göteborg findes her     