Blue Hors Bentley vinder 6 års kvalifikation
2012-10-17T19:42:59
  Blue Hors Bentley (e. Belissimo M/Weltmeyer) blev redet til sejr på flotteste vis af Maria Anita Andersen, der fremviste en smidig, gennemarbejdet og velredet hingst. Bentley, der før ofte har haft tendens til at tage nerverne lidt med sig ind på banen, virkede i dag dejlig koncentreret på opgaven og fremstod på alle måder som en hest, der er tilpas i sit arbejde og i øvrigt blev fremvist helt i henhold til træningsskalaen! Han blev bl.a. tildelt 9,3 for både trav og kapacitet og sluttede med samlet 9,08   Rutinerede Sanne Henningsen tog sig af andenpladsen med Lorenzo (e. Lord Loxley/Rubin Royal) og trejdepladsen gik til Star Agent (e. Sandro Hit/Argentinus) nydeligt fremvist af Anna Blomgren     De 8 bedste ekvipager fra i dag er kvalificeret til finalen der afvikles fredag. I morgen skal der kæmpes i trøstfinalerne blandt de ikke kvalificerede om de to resterende pladser i finalen.   De direkte kvalificerede ekvipager er :   1. Blue Hors Bentley e. Belissimo M x Weltmeyer 9.080 Maria Anita Andersen 2. Lorenzo 322 e. Lord Loxley x Rubin Royal 9.020 Sanne Henningsen 3 Star Agent e. Sandro Hit x Argentinus 8.880 Anna Blomgren 4 Don Primeur e. Don Primero x Castro 8.740 Andreas Helgstrand 5 Rosenstolz e. Rotspon x De Niro 8.620 Anna Blomgren 6 Sir Donnerhall II e. Sandro Hit x Donnerhall 8.460 Thomas Sigtenbjerggaard 7 Carso´Ni e. Carson Ask x Leendert 8.440 Sune Laust Hansen 8 Samba King e. Sandro King x Lancet 8.360 Jim Rasmussen Samlet resultat fra klassen kan ser her      Blue Hors Bentley og Maria Anita Andersen (Foto: JP-photo.dk) 