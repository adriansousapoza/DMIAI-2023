Helgstrand køber Oldenburger-fløjen for 910.000 euro!
2013-11-23T15:01:25
  Nu med video fra auktionen her     Kat. nr. 50, en rød hingst efter De Niro/Rosario/Feiner Stern, var alle dage puplikumsfavorit til hingstekåringen i Oldenburger Verband, der er løbet af stablen over de sidste tre dage i Vechta. Kåringskommissionen var enige og satte den velgående hingst på fløjen. Især under gårdsdagens longering viste hingsten sig overlegen i forhold til de andre hingstekandidater, hvor han bevægede sig smidigt, i super balance med en konstant op-ad-bakke tendens. Spændende at få endnu en tophingst fra de tyske kåringer købt til Danmark og han skal blive interessant at følge til hingstekåringen i Herning.   Se videopræsentation af hingsten her     Oprangeret på andenpladsen som reservesieger blev kat. nr. 64 e. Quaterback/Latimer/Rubinstein. Igen en hingst, der især kom til sin ret i longeringen, hvor han viste en kraftfuld og velbalanceret travbevægelse. Han blev solgt på auktionen for 220.000 euro.   På tredjepladsen fulgte kat. nr. 61 en meget smuk Fürstenball-søn med Sandro Hit/Contender i andet og tredje led.   Uden oprangering blev udnævnt yderligere 3 præmiehingste. Kat. nr. 42 en super flot hingstemodel med særdeles god galop og trav, men med begrænset skridt formåen e. Belissimo M/Sandro Hit, Kat. nr. 49 e. Dante Weltino/Pik Noir, samt kat. nr. 72 e. Sir Donnerhall I/Rubinstein   Se samtlige hingste samt kåringsresultat her   Kåringen kan ses eller genses på Clipmyhorse.de i arkivet.  