Eneste præmiehingst er blot 164 cm
2016-11-08T17:49:50
Det var en yndig og udtryksfuld Totilas-søn, med et stangmål på blot 164 cm, der som den eneste hingst modtog præmiestatus ved den sydtyske hingstekåring i Marbach, hvor ialt 16 hingste blev fremstillet og 6 kåret   Kun en enkelt præmiehingst blandt de 6 kårede hingste, trak kun en enkelt det heldige kort, at blive udnævnt til præmiehingst. Det var den udtryksfulde unghingst Thiago, der helt usædvanligt for kårede varmblodshingste blot måler 164 cm i stang. Til trods for sin ringe størrelse, er hingsten til gengæld enormt yndig og udtryksfuld og har noget af det bedste præstationsblod i årene. Hingsten er nemlig efter Grand-Prix forældrene Totilas og Ann-Kathrin Linsenhoffs tidligere Grand Prix hoppe Wahajama efter Warkant.   Udnævnelsen af hingsten kunne tyde på at der er en positiv udvikling indenfor avlen, hvor man skeler mere til hestenes sportslige aner og kvaliteter end til størrelsen.   Sydtysk hingstekåring Den sydtyske hingstekåring fandt sted på hoved- og landsstutteriet i Marbach, hvor ialt 16 hingste blev fremstillet. De seks af disse hingste blev kåret, nemlig: Cash Flow e. Carrico/Escudo Durello e. Destano/ Sancisco Alpha's Breakman e. Bretton Woods/ Welt Hit II Delacroix e. Decurio/ Worldly Lemercier e. Lemberger/ Fürst Heinrich Thiago e. Wahajama/Warkant Se kåringsresultatet her.      Tiago efter to kendte Grand Prix-forældre blev eneste præmiehingst  