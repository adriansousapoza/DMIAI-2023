Juniorholdet i dressur på 3. plads i Hagen
2013-06-15T13:06:41
Det var det juniorerne, der torsdag som første danske dressurlandshold indtog dressurbanen ved det store Nations Cup-stævne Future Champions i Hagen i Tyskland. Her blev det til flot 3. plads til Danmark - uhyggeligt tæt på 2. pladsen.   3. plads til juniorerne efter tæt løb  Juniorernes Nations Cup i dressur blev en særdeles spændende affære. De fire danske juniorekvipager havde trukket startnummer 5 blandt de fem nationer, der var til start i holdklassen, og første danske ekvipage var Marie Skov Olesen og Brizard. Ekvipagen leverede et fint holdprogram, der blev bedømt til 66,216 %. Næste danske ekvipage var Amanda Overgaard og Horsebo Smarties, der fik 68,559 % for deres program, mens Emilie Holm Toft og Ramira Lox fik 68,063 % for deres program. Sidste danske ekvipage var Aleksandra Sørensen og Camiro Mandø, som leverede dagens bedste danske præstation til 70,946 %. Samlet havde danskerne 207,568 %, hvilket lige præcis ikke var nok til at overhale hollænderne, der tog 2. pladsen med 207,658 %. 1. pladsen gik til et overlegent tysk hold, der endte med et resultat på 218,108 %.    Kilde: DRF    Amanda Overgaard (Arkivfoto: JP-Photo)  