Gensyn med Donna Silver
2013-01-20T21:55:21
Det var et glædeligt gensyn med Donna Silver og Daniel Bachmann Andersen ved weekendens landsstævne i Hjallerup.    Den 12-årige guldmedaljehoppe e. Blue Hors Don Schufro/Willemoes, opdrættet at Lillian og Carl Erik Jensen, sejrede i lørdagens Biersted Dyrehospital Grand Prix med 72,270 %. Succesen blev gentaget søndag i Vodskov Kro Grand Prix Special med endnu en førsteplads, redet i land med 74,653 %.   Den DV-kårede avlshingst Blue Hors Leredo e. Leandro/Rafa-L redet af Maria Anita Andersen gjorde også flot figur ved landsstævnet, hvor det blev til placering på andenpladsen i både Grand Prix klassen med 71,773 % og i Grand Prix Special med 71,181 %.    Flere kårede hingste var repræsenteret i Hjallerup, hvor Blue Hors Bentley e. Bellissimo M/Weltmeyer, redet af Maria Anita Andersen løb af med sejren i både MB2 og MB3. Derudover blev det en placering på tredjepladsen i lørdagens MB2 til Blue Hors Rosoff e. Blue Hors Romanov/Prince Mab xx, redet af Thomas Lassen.   Resultater    Donna Silver og Daniel Bachmann Andersen (Arkivfoto: JP-Photo)