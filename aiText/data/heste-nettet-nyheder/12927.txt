Tredje guldmedalje for afkomssamling til familien Carstensen!
2017-03-08T23:11:22
I dag valgte Dansk Varmblod at benytte lejligheden til at honorere en helt fantastisk avlerpræstation under dette års hingstekåring. Der er hele 5 heste til start eller til selve hingstekåringen under dette kæmpe arrangement. Alle er fra samme mor, og selvfølgelig skulle det udløse en guldmedalje! Normalt så bliver afkomssamlingerne fremstillet og i samme forbindelse hædret til DVs følskuer. Men da alle 5 afkom er afsted til Herning Horse Show, er der blevet givet en dispensation og derfor blev Diana fremstilliet sammen med sine afkom. Det er Tove og Carsten Carstensen, der nu har opnået den tredje guldmedalje for en afkomssamling. Det er en helt enestående præstation. Den første der var en guldhoppe for dem - og grundstammen til de bedste heste hos Tove og Carsten samt de tre guldmedaljer - var Immerdor e. Nimmerdor. Den ene af Immerdors døtre, Queen e. Quidam de Revel har også fået en guldmedalje for afkomssamlingen. Og det er så endnu en af dennes døtre - datteren Diana e. Diamant de Semilly - som nu også kunne få den fornemme hæder og give Tove og Carsten deres tredje guldmedalje for samling. I samlingen indgik afkommene: Handybeat Chili Cornet Hattrick Casanva Hästak CC Contador   Kåringskommissionen udtalte om hoppens afkom: En samling ensartede, springbetonede, passende ædle, overvejende harmoniske heste af særdeles god type. Udtryksfuldt hoved. Middellang, velansat, velformet hals. Lang, skrå skylder. Velmarkeret, lang manke. God og smidig overlinje, flere dog lidt sluttede. Middellangt, velformet kryds. Velbalanceret, energisk og let regulerbar galop. Alle har vist særdeles god springning. Moderhoppen har god gennemslagskraft og præger afkommene positivt. Carsten Carstensen har udtalt sig om guldmedaljen HER.    Handybeat, en af Dianas 5 afkom der er til start her i Herning i år. jp-photo.dk Kilde: Herning Horse Show