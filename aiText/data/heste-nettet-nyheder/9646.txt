24. december - HN og JHN i samme båd.
2012-12-24T00:15:01
 Idag er det den 24. december, og timerne flyver afsted med forberedelserne til juleaften. Julehesten glæder sig dog allermest til at den i juleferien får mere tid med sit menneske og alle de andre skønne mennesker, der til dagligt har så travlt i stalden. Der plejer også gerne at falde flere gulerødder af og det er jo noget man ikke kan sige nej tak til når man er en hest.   Julehesten er så heldig at have masser af venner da den kommer rundt på mange spændende steder og møder mange interessante personligheder. Men for nogle kan det være svært at finde nye venner lige der hvor man bor. Især hvis man måske er meget ung og lidt genert.   Men hvad kan man så gøre? Og har man stadig den mulighed nu hvor HN og JHN er slået sammen og JHN venneforummet er blevet "arkiveret"?   Julehesten håber at I allesammen får en glædelig jul og godt nytår sammen med jeres familie og venner og glæder sig allerede til at se jer igen til næste år - måske på nogle lidt andre gemmesteder..   Læs mere om konkurrencen her: www.heste-nettet.dk/info/ julekalender2012/   P.S.: Julehestens hjælper har været til fest igår og havde fået lagt to nyheder på idag. Men nu er den forkerte "hvor bliver julekortene af"-nyhed fjernet igen.