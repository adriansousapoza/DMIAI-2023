Anne Troensegaard ligger i spidsen 
2014-08-08T17:29:53
Vi har nu haft de første 11 ekvipager gennem 5 års trøstefinalen og danske Anne Troensegaard har med trakehnerhingsten Litvinenko Sjæletofte lagt sig i spidsen med en samlet score på 8,34.   Specielt Litvinenkos dejlige smidige, gennem ryggen og op-ad-bakke trav blev rost af dommerne og tildelt 9,2. Hingstens skridt blev ligeledes rost til skyerne for sin takt, overtræning og smidighed samt honoreret med et rent 9 tal. Litvinenko galoppere også dejligt med en god takt og god rummelighed, desværre chancerede hingsten bagi et par gange rundt i veninger og hjørner, hvilket desværre trak karakteren ned på 7,7.   Svenske Anna Svanberg ligger nummer to med Revolution e. Skovens Rafael med et samlet resultat på 8,18, hvor specielt Revolutions galop blev fremhævet og belønnet med 9,4. Denne ekvipage var vinder af Folksam Scandinavian Open 5 års i Falsterbro.   Kort før pausen havde vi Sanne Henningsen på banen med Gasolin e. Blue Hors Doolittle/Tiberias, Sanne red et flot og flydende program, hvor specielt hingstens stærke galop og skridt bevægelse blev fremhævet og belønnet med hhv. 8,2 og 8,5. I alt ligger Sanne Henningsen pt. på en tredjeplads med 8,14.   Danske Thomas Lassen og Uno Double Cream har også været på banen, ekvipagen vidste et flot program, hvor specielt hoppens galop blev rost og belønnet med 8,2. Samlet resultat blev 7,86 og ekvipagen ligger pt. på en syvende plads.   Da det kun er de tre bedst placerede der går videre til finalen i morgen, er intet derfor afgjort, men pt. har hverken Anne Troensegaard eller Sanne Henningsen grund til at pakke sammen.   Her efter pausen skal vi se danske Nana Berg Christensen og Lady Gaga kl. 18.28, hvor Nanna får endnu en chance for at ride sig i finalen.   Resultatet kan følges her.