Grib chancen – få ledige pladser på anerkendte hesteuddannelser og kurser 
2013-08-03T10:40:40
Hos Center for Dyreterapi i Hirtshals er der travlt for tiden! Efter sommerferien starter de igen nye hold med uddannelsesforløb for hestefolk, blandt andet tredje hold af den populære hestevelfærdsrådgiveruddannelse. Dette er en bred og videnskabelig sammensat hestetræneruddannelse, som dækker adfærdsbiologi, indlæringspsykologi, træning fra jorden, centreret ridning, anatomi, biomekanik, fysiologi, sygdomslære, sadellære og undervisningsteknik. Dette populære forløb er også det eneste med denne sammensætning her i Danmark og har høstet den eftertragtede godkendelse fra den fælleseuropæiske branche organisation PETbc, hvilket sikrer den højeste faglighed og etik på forløbet.   "Da vi startede sidste hold, måtte vi afvise de sidste ansøgere, da vi maksimalt har 12 studerende på holdet" siger Bettina Hvidemose, der er indehaver af Center for Dyreterapi. Lige nu er der fire ledige pladser på næste hold af den populære uddannelse, som starter igen i august. Som noget nyt i år, er det blevet muligt at deltage på kurser, der er inkluderet i hestevelfærdsrådgiveruddannelsen, uden at man nødvendigvis behøver at tage hele forløbet. Så hvis du eksempelvis kun ønsker at lære om adfærd & indlæring eller centreret ridning, er det muligt udelukkende at følge disse fag.   Al undervisning hos Center for Dyreterapi foregår i weekenderne og er således baseret på, at man kan have et arbejde ved siden af sit studie eller kursus(forløb). Det gør også, at man ikke nødvendigvis behøver at bo tæt på Hirtshals, for at kunne deltage.  I år er den store nyhed uddannelsen som fysiurgisk hesteterapeut. Uddannelsen indeholder en kombination af hestemassage, kranio sakral terapi samt ledmanipulation og er den eneste af sin slags herhjemme. "Vi har tidligere udbudt mindre kurser i disse emner, men på opfordring, har vi nu sat det hele sammen til en uddannelse", siger Bettina Hvidemose. I skrivende stund er der kun en enkelt ledig plads på holdet, så det nye uddannelsestilbud er taget godt i mod af de danske hestefolk. "Der er stigende fokus på det, at massage og de andre teknikker kan øge hestens velfærd og samtidig forbedrer deres præstationer, så derfor er der også et stigende marked for disse ydelser", forklarer Bettina.   Se mere om undervisningstilbuddene hos Center for Dyreterapi på http://www.dyreuddannelser.dk, hvor du også finder kontaktoplysninger, hvis du vil sikre dig en af de få ledige pladser. 