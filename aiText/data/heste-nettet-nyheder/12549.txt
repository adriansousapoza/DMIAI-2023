Konkurrenceheste i løsdrift? - Det kan man da ikke!
2016-11-17T21:06:33
Hvem sagde, man ikke kan holde konkurrenceheste i løsdrift? Den overbevisning er endnu en af verdens bedste dressurryttere, Charlotte Dujardin med til at mane i jorden. Hun har nemlig selv flere af sine mest talentfulde konkurrenceheste gående i løsdrift, ligesom hendes læremester Carl Hester, og dette er der ifølge den populære dressurrytter rigtig mange fordele ved   En myte om konkurrenceheste Hvem har ikke ofte hørt følgende eller en lignende udtalelse i professionelle konkurrencestalde: Konurrenceheste i løsdrift? Det kan man da ikke - i hvertfald ikke hvis man vil ride seriøst! Derimod lever mange konkurrenceheste en tilværelse, hvor de kun kommer få timer på fold om dagen, pakket ind i vat og bomuld, mens de tilbringer resten af tiden på boks, bortset fra når de lige bliver redet. Men udover, at det kan diskutteres hvor sund en sådan tilværelse egentlig er for heste, kan man stille sig spørgsmålet om det også er den rigtige vej frem, når man vil forme den optimale konkurrencehesst?   En myte der ikke holder Noget kunne tyde på, at det er sundt at bryde med den tradtionelle tankegang vedrørende hold af konkurrence heste, især hvis man har at gøre med heste, der fra naturens side har meget temperament. En af verdens bedste dressurryttere Charlotte Dujardin - et idol for mange andre dressurryttere - har faktisk brudt med den traditionelle måde at holde konkurrenceheste på. Hun holder flere af sine bedste og mest lovende ungheste i løsdrift, og bekræfter samtidig at begge parter rent faktisk synes at trives fortrinligt hermed, og Charlotte Dujardin er hermed med til at rykke ved endnu en af de myter, der har med heste og ridesport at gøre.   Dujardin på 'Your Horse' show Den britiske rytter Charlotte Dujardin behøver ingen nærmere præsentation. Hun har på baggrund af sime imponerende resultater de senere år med især hesten Valegro, skabt sig et velfortjent ry som ideal og rollemodel for mange andre dressurryttere verden over. Derfor var hendes demonstration på den forgangne weekends hessteshow nær Birmingham i Storbritannien arrangeret af Magasinet Your Horse, også et tilløbsstykke for de mange hesteinteresserede besøgende, heriblandt også en repræsentant fra Heste-Nettet.   Unge dressurheste med lovende potentiale På lørdagens to sessioner havde Dujardin henholdsvis to 5-års heste med, med hvilke hun demonstrerede hvilken grundtræning og forberedende træning i dressuren, hun lægger i dem, med henblik på fremtidens mål som Grand Prix heste. På eftermiddagens clinic havde hun ligeledes en smuk sort 7-års hest efter Jazz med i hallen som demonstrationshest. Flere af hestene var tydeligvis temmelig temperamentsfulde, men til gengæld også meget arbejdsvillige og velgående.   Temperamentsfulde heste Dujardin lagde på demonstrationen ikke skjul på, at flere af hestene har temmeligt letantændelige sind, og at det til tider er lidt af en prøvelse at ride de temperamentsfulde men yderst talentfulde ungheste. Dujardin holder netop af dem netop fordi de er så talentfulde, men det er ofte en udfodring at lægge den indledende ridning i dem, uden at ende som kasteskyts, da de bruger næsten enhver anledning til at se spøgelser eller at eksplodere. Særligt den smukke Jazz vallak som Charlotte havde med til demonstrationen lørdag eftermiddag, har talent for rodeo, og kan udføre de mest utrolige bevægelser, for at slippe af med en rytter, fortalte Dujardin til den lyttende skare af tilskuere. Derfor blev publikum også anmodet om at forholde sig helt roligt, da Dujardin red ind på banen, på den sorte smukke hest. Dujardin mener imidlertid at hun har fundet nøglen til at tøjre deres temperament bedst muligt.   Konkurrenceheste på løsdrift Formentlig inspireret af sin læremester Carl Hester, som også har sin teperamentsfulde World Cup hest Nip Tuck gående i løsdrift, så har Charlotte Dujardin også valgt at holde sine egne temperamentsfulde heste på fold 24x7, fortalte hun under sin præsentation på Your Horse showet. Hun har fundet ud af, at det absolut giver samarbejdet de bedste betingelser og at hestene så har nemmere om at koncentrere sig om deres dressurarbejde, når det gælder.   De bliver heller ikke pakket ind i vat og bomuld og kommer ud sammen med andre heste, for generelt at leve så aktivt og naturligt som muligt og herved lever de et godt afbalanceret liv, hvor de også bliver fysiologisk sundere og stærkere af at bevæge sig aktivt hele tiden. For Dujardin er dette ingen modsætning til konkurrencetilværelsen, men derimod en hjælp til at holde hesten sund, tøjle dens temperament, og til at koncentrere sig bedre om sit arbejde - og det bærer ifølge verdensrytteren frugt i det daglige arbejde.   Løsdrifthest kommende OL-stjerne? Det var også tydeligt at se, at Dujardin har et fantastisk samarbejde med de unge temperamentsfulde heste, og selvom om det sorte Jazz afkom er en temperamentsfuld herre, så hjælper livet i løsdriften så meget, at Dujardin har forhåbninger om at netop denne hest, bliver en af hendes varmeste bud pål en kommende OL stjerne, når hun forventningsfuldt ser frem til legene i Japan om fire år.   Danske forhold meget lig Selvom Storbritannien generelt har et varmere klima end vi har her i Danmark, er forholdende ikke så forskellige endda. Charlotte Dujardins og Carl Hesters eksempler viser, at det selvfølgelig også vil være muligt for seriøse dressurryttere i Danmark, at give deres heste nogle forhold så de kan trives godt og leve et sundt og naturligt hesteliv, samtidig med at man kan være seriøs dressurrytter. Det kræver blot lidt sund fornuft, mod til at bryde med de gængse myter, lidt ændrede rutiner, tilpasning af hverdagsrytmen efter hestens natur og temperament og evt. nogle gode dækkener - og så kan man samtidig have god samvittighed overfor hesten, hvis ikke lige man når at ride den en enkelt dag!      Dujardin forud for hendes entre i den store hal på Your Horse hesteshowet i England, hvor hun afventede den unge temperamentsfulde hests reaktion foran publikum, men som Jazz afkommet tacklede i fin stil - ifølge Dujardin bl.a. fordi han til daglig går i løsdrift og derfor lever et relativt naturligt hesteliv med mange timers naturlig motion og omgang med andre heste.