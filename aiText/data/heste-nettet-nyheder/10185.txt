Guld til Valegro
2013-08-25T19:21:40
 Charlotte Dujardin og Valegro (Foto: JP-Photo) Det absolut overbevisende ridt fra Charlotte Dujardin og Valegro sendte det britiske par direkte på første pladsen og Dujardins tredje medalje ved dette EM er dermed i hus.   Charlotte Dujardin leverede et fantastisk ridt, desværre indløb også en lille fejl, idet Valegro sprang ud af den sidste galoppiruette, ikke des do mindre opnåede Dujardin og Valegro at kommer op på 91,25 %. Charlotte Dujardin red samme kür program som hun brugte da hun sidste sommer vandt OL-guld i Grand Prix Kür. Charlotte fortalte på det efterfølgende pressemøde, at hun egentlig havde lavet et nyt kür program, men var alligevel gået tilbage til at bruge det "gamle" program, da dette var blevet så vellidt.  Sølvet gik med 87,286 % til tyske Helen Langehanenberg, som med Damon Hill havde et fantastisk program, desværre heller ikke uden fejl, idet det, meget atypisk for denne ekvipage, blev til fejl i begge etter changementsserierne, hvilket naturligvis kostede point.  Helen Langehanenberg og Damon Hill (Foto: JP-photo) Hollandske Adelinde Cornelissen opnåede endnu engang bronze efter et eminent og stort set fejlfrit ridt på Jerich Parzival, som blev lønnet med 86,393 %. Adelinde udtrykte på det efterfølgende pressemøde stor tilfredshed med medaljen, specielt fordi Parzival endnu ikke er tilbage i top-form, efter at han for nogle måneder siden gennemgik en hjerteoperation.  Adelinde Cornelissen og Jerich Parzival (Foto: JP-Photo)  