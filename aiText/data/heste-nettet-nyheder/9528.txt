Galoprytter skal i audiens 
2012-11-03T14:00:04
På mandag skal Lea Olsen i audiens hos HM Dronningen for at takke før ærespræmien i monarkens ærespræmieløb. Lea Olsen fra Aarhus vandt i august HM Dronningens Ærespræmie på Klampenborg Galopbane med hesten Runner Runner. Som traditionen byder takker hun på mandag Dronningen for ærespræmien, et sæt ørenringe. Dronning Margrethe er protektor for Dansk Galop, og formand for foreningen Nick Elsass ledsager Lea Olsen.Hendes Majestæt Dronningens Ærespræmie Løbet er blevet afviklet siden 1877, hvor der blev afholdt galopløb på Eremitagesletten i Dyrehaven, og den regerende monark har i alle årene skænket ærespræmien. Dengang hed det Hans Majestæt Kongens Ærespris. I 1910 flyttede løbene til Klampenborg Galopbane. Hendes Majestæt Dronningens Ærespræmie rides over 2.400 meter (samme distance som derbyet) og er for amatørryttere. Indtil 2009 var løbet forbeholdt mandlige amatørryttere, men dels fordi dronningen ønskede at indføre ligestilling, og dels fordi der ikke er så mange mandlige amatørryttere mere, blev løbet åbnet for kvindelige amatørryttere.   Hestesportens Medier  Lea Olsen med Runner Runner og formand for Dansk Galop Nick Elsass. Foto: US Photo.  Lea Olsen og Runner Runner vinder HM Dronningens Ærespræmie. Foto: US Photo.