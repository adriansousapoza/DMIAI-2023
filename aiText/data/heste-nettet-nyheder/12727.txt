Banebrydende test for bændelorm
2017-01-20T13:24:52
En ny banebrydende, praktisk metode til test for bændelorm hos heste, er blevet udviklet af en gruppe britiske forskere, og vil gørre det langt enklere at behandle målrettet for denne gruppe af parasitter, da den benytter spyt-prøve frem for den hidtil krævede blodprøve for at opnå et rimeligt troværdigt resultat   Til kamp mod resistens I den globale kamp mod resistensdannelse mod de kendte ormemidler, har en britisk forskergruppe, arbejdet på at udvikle en mere praktisk test for identifikation af bændelorm. Bændelorm har traditionelt set været vanskelig at spore i hestepærer, og dyrlægers foretrukne metode har derfor normalt været at tage blodprøver, hvilket også er et bekosteligt alternativ for hesteejerne. Dette kan nu ændre sig indenfor den nærmeste fremtid.   Præcis diagnosticering af bændelorm En ny troværdig metode der er baseret på en spyt test, bliver nu snart tilgængelig i løbet af 2017 på de Europæiske markeder oplyser forskerne. Den nye test er baseret på en spyttest, hvilket gør hesteejerne selv i stand til at udtage prøven. Forhåbentlig kan det være medvirkende til at opmuntre hesteejere til at iværksætte mere målrettet parasitbekæmpelse snarere end at benytte bredspektrede ormekure. "Der er kun et begrænset antal midler til rådighed til behandling af orm hos heste, og der er ingen nye kemi grupper under udvikling. der for det vigtigt at at værne om effektiviteten af de nuværende virksomme midler", Udtaler Corine Austin, fra Austin Davis Biologics Ltd i Arlington, UK, som har udviklet midlet."   En mere specifik of lettere diagnostisering af bændelorm vil gøre det muligt at behandle mere målrettet og hermed undgå eller forlænge de kendte virksomme midlers anvendelse, og reducere risikoen for resistensdannelse hos heste.   Vanskeligt præcist at diagnostisere Det er ukendt på hvilket niveau der er tale om resistensdannelse mhp bændelorm i heste, men selvom niveauet ikke kendes, vil der alligevel være en betydeligt øget sandsynlighed for resistensdannelse, såfremt man parasitbehandler 'forebyggende'. Denne metode har tidligere været anbefalet, idet resultatet hidtil har været omstændigt og usikkert med de gældende metoder, samtidig med at ubehandlede infektioner kan være potentielt livstruende for de påvirkede heste. Bændelorm kan blive op til 8 centimeter lange og være 1,5 cm brede og kan forårsage store skader på hestens slimhinder og kan forårsage svære og livstruende koliktilfælde.   Truslen Truslen mod hestes helbred som følge af parasit infestationer er netop endnu mere grund til at forhindre, at der opstår resistens mod ormemidler, da vi i den grad har brug for at ormemidlerne bevarer deres potens og effektivitet så godt og så længe som muligt. En af måderne er derfor netop at anvende midlerne målrettet, hvilket kræver at tilstedeværelsen af de enkelte typer af parasitter kan identificeres effektivt, let og præcist.   Ny diagnosemetode ret præcis Corine Austin fortæller "Vores test som vi udviklet på baggrund af en lang række prøver fra slagte heste er i stand til at identificere de heste der har en eller flere bændelorm, med en sensitivitet på 83% (korrekt identificerede heste der har bændelorm og en specificitet på 85% (korrekt identificerede heste uden infektion med bændelorm)". Absolut hovedparten af heste der havde påvist bændelorm udfra spyttesten, var blevet korrekt diagnostiseret, viste en post mortem undersøgelse. De få heste der udfra testen var blevet fejldiagnostiseret med negative prøver, skønt post mortem undersøgelsen viste at de havde bændelorm, havde parasitbyrde der lå under 20 stykker, som under alle omstændigheder betragtes at være på et ikke sygeligt niveau ( indenfor normal området). Forskerne konkluderer hermed at testen er troværdig mhp korrekt at identificere heste der har et antal bændelorm, der er behandlingskrævende.   Markedsføres i europa i 2017 Testen vil blive markedsført i løbet af 2017 i større dene af Europa, og solgt via distributører i form af nogle kit som hesteejere vil kunne købe og selv anvende efter en simpel instruktion. Herefter skal prøverne foreløbigt sendes tilbage til Storbritannien, for nærmere analyse. Producenterne anbefaler at der gennemføres en test ca. hvert halve år, på de tidspunkter hvor man normalt ville overveje at give ormekure..   Studiet under titlen "Validation of a novel saliva-based ELISA test for diagnosing tapeworm burden in horses," er publiceret i tidsskriftet 'Veterinary Clinical Pathology'.      Bændelorm kan blive op til 8 cm i længden og ca. 1,5 cm brede og kan forårsage alvorlig kolik, og betydelig ødelæggelse af slimhinder i fordøjelsessystemet (Foto: Martin Krarup Nielsen, DVM, PhD, Dipl. EVPC, ACVM)  