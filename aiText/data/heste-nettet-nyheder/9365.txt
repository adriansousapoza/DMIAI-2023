Demonstration for Dyrehavegaard   Opdateret
2012-09-04T11:54:45
Mandag aften blev Dyrehavegaard sendt i udbud, og det fik heste og ryttere på barikaderne. Tidligere på året kom nyheden frem om, at kommunen ikke ønskede at genforhandle kontrakten med forpagter af gården i Lyngby-Taarbæk kommune med 72 opstaldede heste, Jens Drejer.   Læs også Dyrehavegård lukningstruet   "På demonstrationen viste vi vores utilfredshed med, at Økonomiudvalget havde indstillet til at sende Dyrehavegaard i udbud i stedet for at genforhandle med den nuværende forpagter. Vi er ovenud tilfredse med Jens Drejer som forpagter Dyrehavegaard i dag, og der er ingen fornuftig forklaring på, hvorfor man fra kommunens side ikke ønsker den genforhandling, som han har krav på", siger Gitte Christensson fra Dyrehavegaard Rideklub. Rytterne stillede spørgsmålstegn ved, hvordan kommunen vil sikre forholdene for de 72 heste på gården. De har nu fået en klar garanti fra en enig Kommunalbestyrelse om, at Dyrehavegaard fortsat skal have hestehold på selvpasserbasis, og at de må finde en midlertidig løsning for opstaldning i overgangen om nødvendigt.   Tv2 Lorry lavede i går aftes et indslag fra demonstrationen foran rådhuset. Se det her.   Forsidefoto: Arkivfoto fra JP-Photo.dk