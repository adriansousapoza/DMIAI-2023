Opmuntrende nyt fra Posadowo
2013-08-16T15:10:17
De første meldinger på hvordan de vanrøgtede heste fra Posadowa har indfundet sig i deres nye midlertidige hjem, er opmuntrende meldinger.   De første positive meldinger om hestene fra Posadowo, som har fået nye midlertidige hjem, begynder at rulle ind på de sociale medier. På FaceBook er oprettet en side for Podasowohestene, og her forlyder det, at flere af plejehestene fra John Byrialsens polske stutteri påskønner den ændrede tilværelse.  Natalia Matsyk, som har taget imod 2 heste fra Posadowo skriver "Den første halve time gik de ude på græsset som storke. De vidste ikke hvordan de skulle gå. Herefter begyndte de at rulle sig. Det var herefter herligt at se dem galoppere og bukke af lykke gennem folden"  Asia Garlinska og Dominika Miskiewicz, har ligeledes modtaget 2 heste fra Posadowo og skriver følgende "Dyrlægen har været hos hestene og har givet dem indsprøjtninger for et gøre dem stærkere. De får vitaminer og venter nu på smeden. Da de var på fold første gang, snusede de bare til græsset. De spiste ikke af det. Det var som om de ikke vidste hvad de skulle stille op med det".  Heste-Nettet vil forsøge holde læserne opdateret i denne tråd om hvordan det fremadrettet går plejehestene fra Posadowo.  Facebooksiden oprettet for Podasowo-hestene findes her:        Forsidefoto: Natalia Matsyks to plejeheste på fold.  