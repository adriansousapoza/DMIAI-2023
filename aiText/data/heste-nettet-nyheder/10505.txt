Levende føl i affalds-sæk
2014-02-27T22:04:16
Et levende føl blev fundet, stærkt medtaget, lagt i en affaldssæk og placeret for enden af en mørk gyde i en by. Det stærkt forkomne føl, stod efterfølgende ikke til at redde.   Fornylig var der opstandelse her på Hestenettet, efter at en kat blev fundet i Gudenåen i en plasticpose, med benene bundet sammen, efterladt til en sørgelig skæbne. I Storbritannien, er det imidlertid ikke kun katte der udsættes for denne triste skæbne. Her er et uønsket føl, der sikkert var tiltænkt at skulle samme vej som katten i Gudenåen, også fundet stærkt forkommen i en affaldsæk.   Fundet af forbipasserende Endnu en tragisk og lidelsesfuld død har ramt en hest, hvis liv blot lige var begyndt. Et døende føl blev fundet af en forbipasserende i den britiske by Belvedere, som straks alarmerede myndighederne. Det stærkt afkræftede føl var lagt i en affaldssæk for enden af en mørk gyde, formentlig for at dø. Efter fundet blev føllet øjeblikkeligt bragt til inspektion af en veterinær tilknyttet dyrevelfærdsorganisationen SPCA.   Kritisk tilstand Ved ankomsten til dyrevelfærdsorganisationens klinik fandt veterinærerne det brogede føls tilstand særdeles kritisk. Føllet var stærkt afkræftet og dens organer var så hårdt belastet af orm, at hele dens system var ved at lukke ned. Det medtagne føl, var ude af stand til selv at stå på benene og have alvorlige vejrtrækningsproblemer.   Efter en mindre bedring af føllets tilstand i løbet af natten, besluttede personalet imidlertid at aflive føllet den efterfølgende morgen, for at spare det for yderligere lidelser.   Uforforståelig handling "Det ser ud som om nogle har bakket en lastvogn op og blot smidt affaldssækken med føllet ud over bagklappen, for enden af gyden, og derefter er kørt afsted igen, vel vidende at hesten ville ligge der og lide indtil den slutteligt ville dø" udtaler SPCA inspektør Ellen Thomas til medierne. "Hvorledes nogen kan finde på at smide en levende hest i en mørk gyde, vel vidende at den ville ligge der og lide, og kun afvente døden, er uden for min fatteevne. Det var et stærkt oprivende syn. Jeg har aldrig set oplevet noget lignende", slutter velfærdsinspektøren.      Forsidefoto: SPCA