Dagens resultater til JBK
2014-05-17T23:49:58
I morges blev der afholdt finalen i lilletur, som gik i 140 cm og var en speedklasse. Klassen var i øvrigt også kvalifiaktion for ryttere, som ønskede at kvalificere sig til EM for juniors senere i år. Vinderen af denne klasse blev irske Michael Duffy på Eminent, som havde redet i den meget stærke tid 60.73 sek. På andenpladsen kom findske Sebastian Numminen på Calandro som red over 2½ sekund langsommere end Michael - Sebastian red i tiden 63.21. Lige i hælene på Sebastian kom den italianske rytter Federico Ciriesi på Sassandra 285 og de red i tiden 63,63. Bedst placerede danske rytter var Kasper H. Hansen på Silver - det blev til en flot 4. plads i itiden 64,14 sek. Yderligere danske placerede i klassen var Kartni Nielsen på Sandy 2, Ulrik Kjær på Broholms Apollo, Thomas Sandgaard på de Semilly Edition, Karen Rohde på Valentino, den danske juniorrytter Melissa Fobian på Colette B, Christina Thingaard Jacobsen på Thorslunds Caroline samt med en enkel tidsfejl Kartni Nielsen på Laganda 2. Derefter gik finalen i mellemturen, en 145 cm klasse og også afholdt som en speedklasse. De Vinderen blev italianske Antonio Maria Garofalo på Onnyl Des Seruois, hvor de red i fantomtiden 64,80 sek - "kun" næsten 3 sekunder hurtigere end belgiske Pieter Clemens på Sweet de Beaufour i tiden 67,72 sek. Albert Zoer red sig ind på en tredeplads på hesten Gigolo i tiden 67,87. Bedste dansker blev Torben Frandsen på Carpe Diem som red sig ind på en femteplads. Yderligere placerede i klassen blev Søren Møller Nielsen på Laramy Ask, Gitte Dahl på Conan, Mie Daugaard Reimer på Rorayo, Emil Hallundbæk på Catoki, Kasper H. Hansen på Concino Maxima samt Søren Pedersen på Tailormade Chaloubet. Her til aften gik kvalifikationen til morgendagens Grand Prix som en speedklasse i 150 cm. Helt i toppen var der desværre ikke nogen danskere, men til gengæld havde vi nordmanden Morten Djupvik på Valle Blanche, som fik redet sig i spidsen i tiden 70.10 sek. I denne klasse var der virkelig kamp til stregen om at få lov til at stå øverst på podiet, og intet mindre end de første 7 placeringer lå indenfor det første 1½ sekund. På andenpladsen kom Bruce Goodin på Centina 10 i tiden 70,48 sek og Pieter Clemens gjorde et stærkt forsøg på at lægge sig foran Bruce i tiden 70,51 sek. Bedste dansker og placeret som nr. 7 blev Søren Pedersen på Tailermoade Cavetta. Yderligere placeret var Dorte Dahlmann Olsen på C itti, Rikke Haastrup på Charleston K samt med en enkel tidsfejl Camilla Ernst på Carré. Ponyerne var også til start i dag i de nationale klasser. For kat. 2 ponyer blev der afholdt en S* (115 cm), og her blev det Celeste Christina Arndal på Fredbos Mesterix som red i den hurtige tid 70,32 sek og hermed kom øverst på podiet. Nr. 2 blev Josefine Folman Bach på Casco og nr. 3 blev Cecilie Nathalie Schack Lord på Skousboe Mana. På fjerdepladsen kom Heidi Sørensen på Lundehjgaards Quiet Step og som sidst placerede kom Maria Barnewitz Schou på Flying Ronaldo. Kat. 1 ponyerne kom til start i en S** (130 cm), hvor det blev Cecilie Nathalie Schack Lord på Kaiser Cash som løb af med sejren. Cecilie Topp blev nr. 2 på Feivel in the Sky og Christine Thirup Christensen på Grantorino blev nr. 3. Dernæst kom Clara Hallundbæk på fjerdepladsen med Saorsie. Clara blev også nr. 6 på Pauldarys Pocket Rocket, men lige imellem på 5. pladsen placerede Benedikte Rie Truelsen sig på Strattonstown Nearly Gone. Resultatlister kan ses HER.