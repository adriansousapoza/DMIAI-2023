TV-Midt/Vest kom forbi NM i Herning   Reportage
2014-08-02T12:51:47
I anledningen af de Nordiske Mesterskaber hvor mere end 100 ryttere og heste er samlet for at ride efter guldet, kom TV-Midt/Vest forbi og lavede en flot reportage fra NM. NM foregår i disse dage på Landskuepladsen i Herning - et anlæg som Herning Kommune har postet mere end 1 million kroner i, da der i 2015 skal afholdes Verdensmesterskaber på anlægget. Bo Hansen fra Dansk Islandsheste Forening udtaler at det "NM er en prøve på om anlægget holder, om banerne fungerer og om parkeringsforholdene duer". Det er en stor begivenhed at Danmark lægger hus til 2 så store begivenheder så tæt på hinanden, med både et NM i år og et VM til næste år. For mindre end 14 dage siden afholdtes DM, og det danske landshold rider i øjeblikket efter guldmedaljerne i 9 forskellige discipliner. Reportagen fra TV-Midt/Vest kan ses her:   nm2014.dk/index.php/DK/om-nm2014/ nyheder/176-tv2-midt-vest-var-forbi   FOTO: Landsholdet til dette års NM (DI-foto)