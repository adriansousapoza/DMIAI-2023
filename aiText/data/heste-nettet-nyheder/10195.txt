Ishesteliga finalisterne 
2013-09-02T14:07:17
Lørdag den 24. august og søndag den 25. august 2013 blev der afholdt Ishesteliga finaler på Hedeland. Det var Lokalklubben Thor som står bag initiativet "Ishesteligaen" som afholdt stævnet. Ideen med ishesteligaen er, at de deltagende ryttere gennem et helt år rider forskellige stævner rundt om i landet og deres karakterer fra de enkelte stævner lægges sammen og de 12 bedst placerede i hver disciplin mødes så til et endeligt Ishesteliga finalestævne, hvor de kæmper mod hinanden om at blive årets Ishesteligamester.   I weekenden for stævnet red ryttere og heste på Hedelands fantastiske baneanlæg. Der var flotte præstationer, som blev bedømt af et velfungerende dommerteam og de ialt 16 ISHESTELIGAMESTRE og deres konkurrenter blev begavet af ligaens mange gavmilde sponsorer.   Arrangørerne er meget taknemmelige for den store opbakning ishesteligaen får fra både ryttere og sponsorer, og arrangørerne opfordrer til, at der laves ligaer i de andre landsdele.   Den nuværende liga er gældende for Sjælland og omliggende øer, herunder Bornholm.   Ligavinderne 2013 blev: T5 Sofie Kirk Veistrup - Sæunn fra Flagbjarnarholti T5 J/U Ditte Vang-Pedersen - Sesselja frá Miðkoti T7 Ove Lorentzen - Trostan fra Halakoti T7 J/U Nicholas rolf larsen - Fengur fra Balkastöðum T2 Susan Christensen - Valva fra Rosenlund T2 J/U Emma Hannover - Georg fra Litla-Hóli T1 Dorte Rasmussen - Nál fra Midsitju T1 J/U Clara Håkonsson - Stillir fra Susja 4.5 Ove Lorentzen - Hrynjandy fra Katknøs 4.5 J/U Nicholas rolf larsen - Fengur fra Balkastöðum 4.3 Sofie Kirk Veistrup - Sæunn fra Flagbjarnarholti 4.3 J/U Jessica Hou Geertsen - Ganti Fra Døesbæk 4.1 Karina Sloth - Vignir fra Tyrevoldsdal 4.1 J/U Emma Hannover - Georg fra Litla-Hóli 5.1 Dorte Rasmussen - Valdis fra Tjenergården 5.1 J/U Edith Wolder Sørensen - Ás fra Dyrlundgård   Som altid afholdt Thor og Ishesteligaen et fantastisk stævne med en rigtig god og hyggelig stemning på Hedelands fantastiske baneanlæg.   Stort tillykke til årets Ishesteliga mestre som kan ses på billedet - foto: Jan Christensen