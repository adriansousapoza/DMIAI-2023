Carina Nevermann Torup til World Cup-finale
2011-11-02T22:05:22
Carina Nevermann Torup og Blue Boy skal repræsentere de danske farver, når World Cup-finalen i dressur for ungryttere løber af stablen i Frankfurt i december. Den danske ekvipage har i kvalifikationsperioden opnået det største gennemsnitlige resultat af de 14 finaledeltagere, hvilket tegner godt for Danmark inden finalen. Torup i front inden finale  Den danske dressurrytter Carina Nevermann Torup har haft en forrygende sæson på Blue Boy, hvor det blandt andet blev til EM-sølv for hold og individuel bronze ved EM for ungryttere på Broholm i sommer. Nu er ekvipagen igen klar til at dyste med den internationale elite, når World Cup-finalen i dressur for ungryttere løber af stablen i Frankfurt i Tyskland den 14. - 18. december. Og med højeste gennemsnitlige resultat for kvalifikationsperioden, må den danske ekvipage siges at høre til blandt favoritterne. "Det er en drøm, der bliver til virkelighed, og jeg er super glad og stolt. Det er noget, jeg altid har ønsket mig siden juniortiden, og med den succes, jeg har haft med Blue Boy i år, har jeg endelig nået mit mål. Nu skal vi målrette træningen for at nå målet, som er en placering i top tre. Og så glæder jeg mig meget til at komme til at ride ved stævnet i Frankfurt, som, jeg har hørt, skulle være helt fantastisk", siger Carina Nevermann Torup. Deltagere: FEI World Cup-finale i dressur for ungryttere 2011  Rytter Hest Samlet gennemsnit Carina Nevermann Torup (DEN) Blue Boy 75,225 % Angela Krooswijk (NED) BMC Roman Nature 74,979 % Annabel Frenzen (GER) Cristobal 74,013 % Isabelle Liebler (USA) Watson 108 72,896 % Elin Aspnas (SWE) Donna Romma 71,908 % Sophie Wells (GBR) Pinnocchio 71,125 % Saidja Brison (BEL) Moliere 70,658 % Lea-Elisabeth Pointinger (AUT) Gino 333 70,388 % Riccardo Sanavio (ITA) Lullaby 70,325 % Simona Aeberhard (SUI) Active Private Dancer 69,700 % Ashlea Day (AUS) CP Perolus 68,287 % Wiktoria Siergiej (POL) Up Date 67,838 % Estefania Rios Arias (ESP) Lord De Nicoles 66,937 % Alexandra Alexpoulou (GRE) Marco Polo 66,700 %   Kilde: Pressemeddelse, Dansk Rideforbund