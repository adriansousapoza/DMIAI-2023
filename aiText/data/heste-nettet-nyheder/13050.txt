Hestepraksis: Dette skal du notere dig ved Lov om Hold af Heste
2017-05-04T08:13:09
En af Danmarks største hesteklinikker Hørsholm Hestepraksis, har studeret de nye ændringer til Lov om Hold af Heste, der for nylig blev revideret af Folketinget. Hesteklinikken har opsummeret, hvad de anser for de væsentligste regler og aspekter af loven, for at gøre det lettere for kunder og hesteejere, at forholde sig til det omfattende lovmateriale. Samtidig supplerer de med deres egne erfaringer, hvor de generelt anser hestefolk for at være meget ansvarlige   Lov om Hold af Heste Formålet med Lov om Hold af Heste er, at sikre øget velfærd for alle dyr i heste gruppen dvs. heste, ponyer, æsler og muldyr.   Den ændrede Lov om Hold af Heste trådte i kraft d. 1. Januar 2008 og er siden blevet revideret og senest ændret i februar 2017, efter flere udskudte behandlinger. Loven berører alle der holder hest såvel erhvervs mæssigt (rideskoler, opstaldning, trænings centre) som private med en eller flere heste hjemme. Hestejere skal iøvrigt være opmærksom på, at udover de nuværende gældende lovkrav, er der supplerende krav, der træder i kraft 1. januar 2020 gælder for staldindretningen.   Vigtige uddrag af den nye "Lov om hold af heste":   Hesteomsorg - sygdom: Ved alvorlig lidelse eller sygdom skal en dyrlæge tilkaldes Syge eller skadede heste, dvs. også heste i rekonvalescens, skal kunne adskilles fra andre heste (gælder også heste i løsdrift) Heste skal tilses mindst en gang dagligt Belysningen i stalden skal være udformet således, at hestene på ethvert tidspunkt kan tilses grundigt Beskæring og skoning skal ske efter behov Paragraf §27: enhver form for behandling (doping), dvs. medicinsk og/eller kirurgisk behandling, der har til formål at skjule symptomer på sygdom, så hesten kan trænes og deltage i stævner, er ikke tilladt Hesteomsorg - fodring og drikkevand: Heste skal have fri adgang til frisk drikkevand, hvis de går på fold mere end 4 timer dagligt Hestens drikkesystem (vandkop mv.) skal give mindst 8 liter/minut. Dette skal sikre at hesten får sit vandbehov dækket. Heste drikker i liter, hvad der svarer til 5-10% af deres legemsvægt pr. dag - dvs. ca. 25-50 liter Heste skal have en tilstrækkelig mængde strukturfoder (hø, wrap, ensilage). Her menes, at heste skal mindst tilbydes 1,2 kg tørt hø pr. 100 kg hest pr. dag eller 1.8 - 2 kg wrap/ensilage pr. 100 kg hest pr. dag. Husk at græs også er strukturfoder. Dvs. at når hesten går på græs skal mængden af hø eller wrap være mindre. Husk at hvis hesten bliver for tyk eller vommet og/ eller sløv, så får den ofte for meget strukturfoder Hesteomsorg - brug/træning/ridning: Erhvervsmæssigt hestehold, og også opstaldningssteder, skal tilses og gennemgås mindst en gang årligt sammen med en dyrlæge Heste skal i en tidlig alder lære at blive håndteret således, at de ved den videre oplæring, fx ridning, udsættes for mindst mulig ubehag (stress, overgreb, smerte, angst, varige mén og anden gene) Hestens udstyr skal tilpasses den enkelte hest, så udstyret ikke udsætter hesten for gene Heste skal mindst 2 timer dagligt, 5 ud af 7 dage, motioneres (rides, skridtes, gå i Walker/skridtmaskine). Hvis dette ikke er tilfældet, skal der gives mulighed for fri bevægelse på fold, i ridehus eller på ridebane. Dette gælder ikke heste i rekonvalescens. (Dyrlægens genoptræningsplan skal følges) Heste skal være ansvarsforsikret i ejerens navn i tilfælde af, at hesten forvolder skader på andre heste, personer eller ting. (NB! Kontrollér om din hustandsforsikring også omfatter din hest) Hesteomsorg - fold: Ethvert hestehold skal have adgang til fold Folden skal være mindst 800 kvadratmeter. Denne størrelse fold må benyttes af max 4 heste samtidigt, og der må max være 5 hold af max 4 heste dagligt/fold. Skal der være mere end 4 heste på folden samtidigt, skal folden øges med 200 kvadratmeter pr. hest Føl og plage under 1 år skal gå på fold med andre heste i mindst 2 rimer, 5 dage om ugen. Heste må i vinterperioden max gå ude i 12 timer, og her skal hestene have adgang til et tørt læskur eller løsdriftsstald. Hestene skal være forberedte til at gå lang tid på vinterfold, dvs. tilstrækkelig pelssætning og god foderstand. Foderstanden skal kunne vedligeholdes ved korrekt fodring Hesteomsorg - stald: Heste må ikke opstaldes i spiltov Gulvet i stalden skal være jævnt og ikke glat, og der skal være en tilstrækkelig mængde strøelse i boksen Rummet og indretningen skal udformes således, at hesten beskyttes bedst muligt. Luften og ventilationen skal være således, at det ikke skader hesten og samtidigt sikrer tilstrækkelig med ventilation og luftskifte. OBS: Fra 1 januar 2020 gælder for staldindretningen: Frihøjde: mindst hestens højde i stand plus 75 cm i frihøjde over strøelse, men kan friviges i 15% af stalden fx i forbindelse med spær Boksarealet skal være mindst (1,7 x stangmålet)². Den korteste side skal være mindst 1,7 x stangmålet. Ved opstaldning af grupper gælder for de første 4 heste at det skal være mindst (2,0 x hestens stangmål)² pr. hest og for hver yderligere hest (1,7 x stanghøjden)² En folingsboks skal være mindst (2,0 x stangmålet²), med den korteste side på min. 1,7x hoppens stangmål, og der skal være adgang til en folingsboks, eller boks af samme størrelse, indtil føllet skal fravænnes Ventilation i stalden skal være mekanisk eller naturlig Naturligt lys i stalden sikres ved at vinduesarealet skal udgøre mindst 7% af gulv arealet og kan suppleres med kunstigt lys. Desuden skal belysningen i stalden være udformet således, at hestene på ethvert tidspunkt kan tilses grundigt Du kan læse hele "Lov om hold af heste" i detaljer og med rigtig gode rådgivningsmæssige bemærkninger her.   Hørsholm Hestepraksis erfaringer med hold af heste i deres praksisområde   Hestefolk er generelt ansvarlige Hørsholm Hestepraksis understreger at det imidlertid er yderst sjældent i deres praksisområde, at det opleves af hesteklinikken, at heste ikke trives eller ikke behandles velfærdsmæssigt forsvarligt. Derimod kan 'misforstået godhed /opmærksomhed' hyppigere forekomme.   For meget af det gode hesteliv Dyrlæge og medejer af Hørsholm Hestepraksis, Nicolai Jarløv bemærker: "Af og til oplever vi måske lidt det 'modsatte' forstået på den måde, at hestene næsten har det 'for godt'. Dette gælder især på fodringssiden, hvor vi enten ser, at hestene bliver for tykke med deraf følgende 'livsstils sygdomme'. Det ses bl.a. ved gælder f.eks type 2 diabetes lignende lidelser, eller heste, der gives alt for mange forskellige vitamin-, mineral- og naturtilskudsprodukter, så hestene overforsynes og i værste fald får forhøjede levertal.   I den nye hestelov fremgår der også fastlagte retningslinjer vedr. motion og aktivitet. I Hørsholm Hestepraksis praksisområde, ses det imidlertid sjældent at der er mangel på motion og aktiviteter - snarere i visse tilfælde det modsatte, understreger Nicolai Jarløv.   For lidt hvile, ro og søvn Hørsholm Hestepraksis oplever at nogle heste i bedste mening næsten 'overstimuleres' med forskellige aktiviter (skridt bånd, skridt maskine, gå tur, fold, ridning osv.), og dermed får for lidt ro og hvile/søvn, og det kan ifølge Nicolai Jarløv give følgende symtomer: "Nogle heste kan reagere mod for lidt ro og hvile/søvn med adfærdsmæssige stresslignende ændringer. F.eks. modstand mod alm håndtering, spiseforstyrrelser, mavesår, aggressivitet og modstand mod alm. ridearbejde og i værste fald udvikle søvnrelateret sygdom".   Så for meget af det gode kan også give hestene unødig gene og sygdomsrisiko - så det prøver Lov om hold af heste også, omend indirekte, at tage højde for, understreges det.      Hørsholm Hestepraksis, giver deres bud på hvad ændringerne til Lov om Hold af Heste betyder, og hvad hesteejere og staldejere skal være særlige opmærksomme på ved lovgivningen