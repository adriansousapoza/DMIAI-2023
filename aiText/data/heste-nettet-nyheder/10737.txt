Ny uddannelse i adfærd, trivsel og kommunikation med heste tilbydes nu i det midtfynske
2014-05-30T12:00:01
Hvad hjælper det af have evnerne, hvis forståelsen for dyret ikke er der?   Alternativ behandling vinder mere og mere indpas i øjeblikket, og der findes efterhånden et bredt udvalg af kurser, workshops og uddannelser til hestefolk. Dog synes indehaver af Klinik Jylov, Christina Jylov Knudsen, at der mangler en mere dybtgående viden i omgang med heste i forbindelse med telepati.   "Jeg møder tit folk, der har været på et kursus i telepati med dyr, men som ikke rigtig ved, hvordan dyrets anatomi eller adfærd er. Jeg besluttede mig derfor, at lave en kursusrække, med dygtige undervisere, der kunne videregive den viden til mine kursister", udtaler Christina.   Holdet bag Christina Jylov Knudsen arbejder hovedsageligt med Kranio Sakral terapi til både dyr og mennesker, men arbejder også med healing, NLP/Coaching og telepati.   Foder og ernæring til hesten varetages af Karsten Snitkær, der har en uddannelse som agronom og et cv med bla; maskinkonsulent, alternativ behandler (Ko-hviskeren), foderekspert inden for flere typer produktionsdyr, derudover er Karsten indehaver af firmaet Simple Balance, hvis koncept er naturlig kornfri fodring til alle typer heste helt uden bælgfrugter, tilsætningsstoffer, konserveringsmidler og tilsat sukker.   Anatomidelen varetages af Merete Stenner, der er uddannet husdyrsagronom og Blue Berry Hill-instruktør. Merete har en bred viden om heste og deres anatomi og ejer Røjlegård, som er centrum for undervisning af børn og voksne.   Sygdom og ubalancer hos heste, varetages af Charlotte Eicke, der er ekspert i veterinær homøopati til heste. Hun har bla. udgivet en bog om forfangeheden. Charlotte har sit daglige virke hos foreningen Alma.   Mia Lykke Nielsen fra When Horses Choose varetager undervisningen i hesteadfærd og kropssprog. Mia har stor viden om heste efter et ophold i USA, hor hun har arbejdet med vilde heste.   De 4 moduler Modulerne er byget op sådan, at man stille og roligt får mere viden om heste og deres adfærd. Der er en afveksling mellem teori og praktiske øvelser. Der skal øves på billeder af heste, hestehår og kursisterne skal en dag i ridehus, hvor hesteadfærd skal indlæres. Der undervises ligeledes i moral, etik og klientvejledning, da man som rådgiver er nødt til at være klædt ordentligt på, når man lukkes ud i virkeligheden.   For mere information Kontakt da Christina Jylov Knudsen - kontakt@jylov.com http://www.jylov.com   