Championat: Frederiksværk Rideklub
2013-06-23T17:32:17
  Frederiksværk Rideklub lagde i weekenden faciliteter til endnu en kvalifikationrunde i unghestechampionatet i dressur     Der var 17 4-års heste til start hvoraf de 8 opnåede et samlet resultat på 8 eller derover og dermed er kvalificeret til mellemrunden.  Overbevisende vinder af klassen blev Fürst Von Jever e. Fürst Romancier/De Niro redet af Michael Søgaard med samlet 8,86. Fürst Von Jever var dyreste føl på Oldenburger Elitefølauktionen i Vechta da Lone Bøgh Henriksen købte ham for 4 år siden for 45.000 euro.    Andenpladsen med samlet 8,32 gik til Zaza Diawind e. Blue Hors Don Schufro/Zardin Firfod redet af Karoline Louise Skøt   Trejdepladsen gik til den i Norsk Varmblod kårede hingst Tobajo Pik Disney II redet og ejet af Trude Hestengen, som også har stor succes med hingstens helbror, der sidste år vandt Bundgård Byg og netop har debuteret i Grand Prix.   se samlet resultat her      I 5 års afdelingen, der kun havde 8 startende, opnåede ingen af hestene over de kvalifikationsgivende 8 point samlet, men vinder af klassen blev Sådan Que e. Quaterback/Royal Diamond redet af Ida Sofie Daugaard Hulstrøm med samlet 7,78   Se samlet resultat af klassen her   6-års afdelingen havde kun 2 startende men begge opnåede over de 7,6 point er er kvalificerende for 6-års hestene. Vinder af klassen blev Orlando Bloom e. Haydn redet af Linda Pfingstl Aasted med samlet 8,06. Ligeledes kvalificeret blev Roxette Tågerup e. Solos Landtinus/Diamond redet af Sabrina Hesselhede med 7,78   Se resultatet af klassen her 