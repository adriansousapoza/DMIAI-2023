Jesper Meyenburg vinder af DRFs championatsfinale anno 2016 for 4 års!   Reportage
2016-10-21T09:27:06
Så blev det her til JBK i Odense finaletid. De første heste der var i ilden var de 4 års. Der var bygget en helt fair bane, som fik testet de 4 års om de nu havde deres basis på plads. Dem der ikke havde sin basis helt på plads kom der fejl for undervejs, og dem som havde helt styr på det, fik også løst banen til nærmest perfektion. Den første rytter vi havde på banen var Christian Petersen med Clara Alfarvad Z e. Cancara/Carolus II. De kom godt og flot rundt, hvor det blev til en fejlfri runde. Karakteren for dem blev 7,9, hvor bl.a. den gode galop blev fremhævet fra dommernes side. Anden rytter der var på banen her til morgen var Charlotte Schreiber med Calina e. Ci Ci Senjor Ask/Cornet Obolensky. Til denne ekvipage udtalte dommerne bl.a. at det var en god hest, men at rytterfejlen der indsneg sig på vej til den sidste forhindring trak ned, hvorfor de endte med 8,2. Næste rytter, Kristina Kragh Olesen med Senjor Catello e. Ci Ci Senjor Ask/Kanudos xx fik redet hele banen, men ærgerligt i en lidt forkert rækkefølge. På vej til sidste forhindring kom Kristina til at tage det forkerte spring, hvilket resulterede i at ekvipagen udgik. Det lykkedes det Kristina at få det sidste spring med på vej ud af banen. Så blev det tid til klassens nr. 4. Det var Trine Clausen med Epona by Luck e. Baldini II/Carano. Den så i dag træt ud men gjorde et fint stykke arbejde. Til ekvipagen udtalte dommerne bl.a. at det er en hest, som går i god balance og som hele tiden klar til næste opgave. Den så dog lidt træt ud i dag og det gav to nedslag på vejen og deres stilkarakter blev 7,3. Næste rytter var Christina Thinggård Jacobsen på Dozenborgs Senior Caspian e. Ci Ci Senjor Ask/Casir Ask. Til denne ekvipage udtalte dommerne, at det er en hest som de godt kunne tænke os at se i lidt større grundtempo. Det bedste spring var faktisk det sidste, hvor den kom med lidt mere galop. Stilkarakteren for ekvipagen blev 7,8. Så blev det avlshingsten Bøgegårdens Gladiola e. Bøgegårdens Graf's Stakkato/Gøgegårdens Apollo med Jesper Meyenburg i sadlen. Det var en hest, hvor man ikke var i tvivl om at det ligner en kommende stjerne. Til ekvipagen sagde dommerne, at det var en rigtig dejlig springhest, moderne type med god balance og god galop. Den afvikler springet godt, har gode reflekser foran og åbner sig bagi og blev bedømt til 8,5. Det rakte til en forløbig 1. plads, og det skulle ved klassens afslutning vise sig, at den holdt hele vejen. Karen Møller Rohde red som næste rytter Le Hero Ask e. Le Champ Ask/Carson Ask. Dommerne udtalte, at der er stor forskel på hvor lang de 4 års er i deres udvikling. Le Hero Ask har stadig lidt svært ved at holde sig sammen og derfor sikkert ikke laver så flot et spring, som det kan være. Det ser ud til at der er kapacitet i den og de sluttede med at give karakteren 7,7. Pernille Tribler på Cappucino PR e. Cormint var næste rytter, som havde klaret sig godt de andre to dage. Hun red igen i dag en flot fejlfri runde, hvor Cappucino fik vist flere af sine kvaliteter. Dommerne udtalte efter det endte ridt, at der var tale om en god moderne springhest, som har gode reflekser og kommer godt af jorden. De kunne dog godt have ønsket mere rummelig galop især til når det bliver større, men tiden må vise om det følger med. Yderligere sagde de at Cappucino i dag var den lidt spændt. Karakteren endte 8,3 og det rakte til en foreløbig 2. plads. Sarah Kroman Rosenlund var næste rytter med Kløvergårds Dirty Dancer e. Favorit Ask/Lambrusco Ask. Det blev til en flot fejlfri runde, hvor dommerne bl.a. sagde at det er en virkelig dejlig springhest. Yderligere sagde de, at den ser ud til at have meget kapacitet og at denspringer med stort overblik. De kunne godt tænke sig, at den havde lidt mere galop, så den ikke fik ekstra galopspring rundt omkring. 8,2 blev deres stilkarakter. Christian Petersen blev næste med Dame Noire van Overis Z e. Darco/Collin L. Første spring faldt for deres vedkommende og det samme gjorde sidste spring. Dommerne udtalte om denne hest, den springer i dag lidt frem i springet, gør sig ikke færdig og bruger ikke tid til at springe op til rytteren. Den blev i dag bedømt til 7,2. Rikke Haastrup Kristensen var næste på Normanee e. Nonstop/Carthago. Det blev til en flot fejlfri runde hvor Normanee fik vist flere af sine kvaliteter. Til denne hest udtalte dommerne, at det er en dejlig hest med god kapacitet. Den springer godt bagi, men mangler stadig lidt kraft til at springe op til rytteren, op i skulderen så den bruger sin ryg lidt bedre og deres stilkarakter blev 8,1. Så blev det tid til endnu en kåret hingst. Det var Quintet e. Quintender/Stakkato som rides af Bjarne Mark Jensen. Quintet så lidt træt ud i dag hvilket resultaterede i et par små uoverensstemmelser hest og rytter imellem. Der faldt også en enkel bom. Dommerne sagde om Quintet, at der er tale om en moderne springhest, der ud til at have masser af kapacitet. Quintet ser lidt træt ud i dag og det gør at den springer imod rytterens hjælp og springer ikke så godt, som den har gjort de andre dage. 7,9 blev deres karakter. Så blev det tid til Dennis Noes Nielsen på Favorabel e. Favorit Ask/Lavaletto. Dommerne udtalte til Favorabel, at det er en hest der ser ud til at have kapacitet. De ville gerne se den galoppere i lidt højere grundtempo, så den springer mere op til rytteren og deres karakter blev i dag 8,0. Christina Andersen red Sinna e. Bøgegårdens Lansini/Heartbeat. Det blev til dem til to nedslag rundt på banen. Til denne ekvipage udtalte dommerne, at det er en hest som ikke rigtigt galoppere rundt for rytteren og at den i dag gik imod rytterens hånd, hvilket gav sig udslag i at der falder to bomme. Deres stilkarakter blev 7,3. Så blev det tid til Bøgegårdens Lansing e. Bøgegårdens Lansini/Carano med Michael Møller Flintrup i sadlen. Dommerne udtalte at det var en hest, der blev vist i godt tempo og i en god rytme samt at det er en hest der hele tiden er foran sin rytter. Lansing afvikler springet godt og ser ud til at have god kapacitet og 8,2 blev deres stilkarakter. Så blev det tid til Mønsteds Hitascha e. Cajus/Heartbeat og rides af Frederico Mexia de Almeida. De fik en fejlfri tur, hvor dommerne om ekvipagen sagde, at det er en rigtig dejlig hest, der har rigtig gode reflekser og er hurtig foran. Ser ud til at have masser af kapacitet. Den har en god galop, selvom den ikke ser ud til at have så meget balance endnu. Når den får nere balance i galoppen var dommerne sikre på at det bliver en god hest. Deres stilkarakter blev 8,0. Så blev det klassens 4. sidste ekvipage. Det var Nicole Christiansen med Winya Wayna-Vitz e. Willemoes/Corlando. Dommerne udtalte til dem, at det er en hest, der er ikke så stort galopperende og at den kunne være mere rummelig og hurtig i galoppen. Springet bliver lidt faldt og uden bascule, da rytteren måtte ride fremad for at nå afstandende pga. den ikke så store galop. 7,8 endte deres stilkarakter på. Så kom gårsdagens vinder på banen. Kasper H. Hansen med Happy Feets Heartbeat e. Heartbeat/Baloubet du Rouet. Det kom til at se lidt vildt ud til den sidste da Kasper tilsyneladende så en stor afstand, men det gik. Dommerne sagde om ekvipagen, at det er en hest med enorm galop og meget kapacitet. Den ser i dag måske lidt spændt ud. Den springer lidt langt og faldt. De andre dage har den givet sig mere tid i luften og afviklet springet lidt bedre. Ridefejl til sidste spring hvor den bliver meget fald og uden ryg. Karakter 8,3. Så blev det tid til Laura Snerle Jørgensen med Duval du Rouet. Det blev urytmisk på de sidste to spring efter der indsneg sig et par rytterfej på de sidste spring. Dommerne sagde om denne hest, at der er tale om en dejlig ukompliceret hest. Den er positiv og som vil gøre alt for at hjælpe sin rytter. Springer ens hele tiden men uden nogen "wauw-effekt", men helt sikkert en dejlig hest som man kan få meget glæde af. 7,7 blev deres stilkarakteren. Så blev det tid til klassens sidste rytter. Det blev Christian Petersen med Athena Alfarvad Z. Første spring faldt til dem, men ellers kom de fint og flot hest. Dommerne sagde om Athena, at det er en rigtig stor hest, der ikke helt hænger sammen endnu og ikke helt har kraften til at lave et godt spring endnu. Inde på banen laver hun nogle gode spring og nogle mindre gode spring. Deres stilkarakter blev 7,6. Det betød at det efter de 20 ryttere lykkedes Jesper Meyenburg at blive i spidsen og vinde dette års Dansk Rideforbunds Championatsfinale for 4 års med Bøgegårdens Gladiola. Pernille Tribler med Cappucino PR og Kasper H. Hansen med Happy Feets Heartbeat deler dette års andenplads, da de begge fik 8,3.Hele resultatlisten kan ses her.