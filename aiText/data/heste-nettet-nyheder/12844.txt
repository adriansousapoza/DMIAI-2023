Vejen til bløde hænder
2017-04-08T15:51:10
At ride med en blød hånd, er et mål som alle ryttere bør stræbe efter, men bløde hænder ligger ikke naturligt for alle, men kræver ofte at man er bevidst herom. Heldigvis er der en række øvelser du kan udføre for at blive mere bevidst om din hånd, og som kan bringe dig mod målet, at ride med et let, fin og blød hånd   Bevidsthed og tøjletræk Det er ikke alle ryttere der er bevidste om det tøjlepres de udøver som kan være betydeligt kraftigere end man umiddelbart tror. Det har en række videnskabelige undersøgelser påpeget. Men ved bevidst at indøve en let hånd, kan man dels blive mere bevidst om sit tøjletræk, og samtidig arbejde mod at ride med en langt blødere hånd og lette hjælpere. Men det kan godt kræve lidt træning.   Visualiseringsøvelse til bløde hænder Det er en god ting at ride med bløde hænder, men hvordan opnår man lige den rette fornemmelse af, hvad det vil sige at ride med bløde hænder, og hvad kan man gøre for at opøve det? Her er nogle øvelser der kan hjælpe dig til den rigtige fornemmelse.   Ridning med bløde hænder At ride med en blød hånd, er et mål som alle ryttere bør stræbe efter, som et af målene med ridningen, og din hest vil uden tvivl takke dig for det. Men hvordan opnår man bløde hænder, og er der noget man kan gøre for at opnå den rigtige fornemmelse, for hvornår ens hænder er bløde og hvornår de ikke er?   Som med alt anden træning, gør øvelse mester, og der er faktisk nogle øvelser - såvel mental øvelser som fysiske, der han hjælpe dig på vej, uden at det involvere hesten som forsøgsperson, og som kan være til hjælp for at få den rigtige fornemmelse ind under huden - så at sige.   Fysiske øvelser Her er nogle fysiske øvelser, der kan give dig en kropslig fornemmelse af, hvad bløde hænder er.   Fastgør en tøjle, et reb eller to stykker halmsnot til et solidt hegn eller lignende. Hold dem som var de tøjler. Tag kontakten op svarende til ca. 5 kg i hver hånd. Herefter tilpas vægten ved at blødgøre dine arme. Gå fra 5 kg til ca 2,5 kg i hver hånd, tilbage til 5 kg og herefter til 1kg. Når du begynder at få fornemmelsen af at tilpasse vægten af tøjlerne kan du overføre den samme teknik til din ridning, når du synes du bliver stærk i hænderne. Den næste øvelse er en progressiv afslapnings øvelse. Progressiv afslapning, betyder at jo mere fast du spænder en muskel, jo mere dybt slapper den af, når du igen slipper. Øvelsen går ud på at få de stærke hænder til at blive trætte. Hold dine fingre rullet sammen om tøjlen, knyt hånden. Øg presset indtil dine hænder ryster. Slap herefter af og sug følelsen af dyb afslapning i dig, ved at sige højt til dig selv ' slap af'. Gør det adskillige gange.   Find det billede på bløde hænder, der fungerer for dig, og lær at slappe af i dine hænder. Din hest vil takke dig for det. Med lidt øvelse, vil du snart vil du være i stand til at genskabe den afslappede følelse uden at du behøver at knytte næverne først. Herefter bør du blot kunne nøjes med at bruge nøgleordet ' slap af', og følelsen af afslapning vil rulle ind over dine hænder.   Mentaltræning Nu gælder så mentaltræningen. Der skal visualiseringsøvelser til. Forestil dig, at du i stedet for at holde tøjlerne, holder på en lille fugleunge fx en lille kylling. Du ønsker ikke at holde fugleungen så fast at du risikerer at klemme den, men så let at du bare holder den i din hånd. Det vigtige er at du laver et mentalt billede, der er meget levende. Hvilken slags fugl er det? Hvilken farve har den? Føles fjerene som dun? Siger fuglen små lyde? Forestil dig at du holder et råt æg I hånden. Hvis du klemmer for hårdt, så går blomme i stykker og du får meget smattede hænder. Forestil dig, at du rider uden hovedtøj. Der er kun en silketråd mellem dine hænder og hestens mund. Din hest reagerer for det letteste tryk. Forestil dig at bidet er et barberblad. Du skal have et blødt greb ellers vil du skære din hest i munden. Disse billeder skulle gerne få dig startet. Imidlertid er det bedste og mest effektive mentale billede, et du selv skaber. Så find dine bløde tænder frem ved at finde mentale billeder på netop dette, ud fra hvad du kan relatere dig til. Derefter visualiser billedet både når du ikke er i sadlen og når du er det, på regelmæssig basis.      Trakehner hoppe, let for hjælperne og let i hånden