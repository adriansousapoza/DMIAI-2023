Flotte resultater fra AEG
2013-02-19T22:33:24
De danske ryttere har lagt sig i spidsen ved Arctic Equestian Games 2013 i Norge.  Dagens IntermediaireI blev vundet af danske Allan Skov og Walk of Life med 70,474 %. Allan Skov tog ligeledes sejren i gårdagens Intermediaire II, som han vandt med 69,316 % på Volstrupgaardens Cassiopeia.  Andenpladsen gik til Maik Kohlschmidt, der trods sin tyske identitet, føles som en del af holdet, efter at have haft fast ophold i Danmark de seneste år, først som rytter hos Helgstrand Dressage og nu hos Blue Hors. Maik Kohlschmidt scorede 69,868 % på Alabama.  Tredjepladsen gik til den dansk bosiddende nordmand Trude Hestengen med Tobajo Pik Disney med 69,868 %.  Fjerdepladsen gik til endnu en nordmand i form af Jonas Elvebakk på Fitou E, med 67,447 %.  Femtepladsen gik til Michelle Moeslund og Mellemhaves Copperfield med 66,079 %. En flot præstation fra en "upcoming" dressurtalent, der med dette stævne har sin internationale debut.   Resultater: www.horsepro.no/ index.php?Site=ShowCom...entId=8217  Allan Skov og Volstrupgaardens Cassiopeia (Arkivfoto: JP-Photo)