Er din hest disponeret for muk?
2014-02-14T09:34:57
Mange har sikkert undret sig over, hvorfor nogle heste i en flok, tilsyneladende har lettere ved at blive angrebet af muk end andre heste. Det er der en mulig forklaring på.   Det er de eksterne miljø-faktorer, som mudder og fugtigt føre, der spiller en helt afgørende rolle for at heste får muk, men nogle heste er også rent fysiologisk mere disponeret for at få muk end andre heste.   Hesteracer Hesteracer der ofte sætter megen pels på benene eller har kraftigt, tæt og langt hovskæg, kan være særligt udsatte, da dette fremmer et miljø, hvor der er varmt og fugtigt. Desuden sidder hårene så tæt, at de er medvirkende til at holde længe på fugten. Et sådant miljø giver perfekte betingelser for at bakterier og svampe kan trives.   Pigmentering og sart hud Heste med hvide sokker og med hud uden ret megen pigmentering, forekommer ligeledes at være særligt følsomme overfor muk. Det gælder også heste som er relativt tyndhudede eller på anden måde har sart hud. Ofte hænger disse to ting dog sammen. Heste der ikke har ret megen pigmentering i huden har ofte også en tyndere eller mere sart hud. Derfor skal man være særlig opmærksom på disse heste, når vejrforholdende gør at hestene er særligt udsatte.   Svækket imunforsvar Heste der har et imunforsvar, der er svækket eller under pres, er ligeledes disponeret for muk. Det kan være som følge af sygdom, alder, transport m.m. eller som følge af at hesten er utilstrækkeligt dækket ind med vigtige næringsstoffter. Vitaminer, mineraler og aminosyrer, er derfor særligt væsentlige for at hesten kan bibeholde et effektivt imunforsvar. Er hesten gammel, helt ung, eller har den været syg, så er det endnu vigtigere at den dækkes godt ind med disse næringsstoffer, så imunforsvaret gives de bedste forudsætninger, der er muligt, for at holde hesten beskyttet.  Sørg derfor for, at hesten er fodermæssigt godt dækket ind med mineraler og vitaminer og tjek hestens ben dagligt, og særligt grundigt på de heste, der forekommer mest disponeret. Det betaler sig i det lange løb!   I en kommende artikel tager vi emnet op om, hvordan du kan forebygge og undgå at hesten får muk. Se også artiklen: Muk - hesteejerens plage      Hest der er disponeret for muk, som følge af tæt behåring og lys sart hud.