Maria Anita Andersen i front i 5- og 6-års championatet
2013-10-16T09:31:54
  Blue Hors berider Maria Anita Andersen har redet sig i front i både 5-års og 6-års kvalifikationen på henholdsvis Svalegårds Hottie e. Hotline/De noir og Katholt's Bossco e. Don Schufro/Michellino       Svalegårds Hottie, der endte på en ærefuld 4. plads ved det års UVM i Verden, tog sejren i gårdsdagens 5-års kvalifikation. Den imposante og stortgående hoppe gik en sikker og fejlfri tur i en flot og stabil holdning. Man kunne idag have ønsket sig den sidste energi og kvikhed i den ellers store og smidige trav. Skridten er til gengæld overlegen i sin rummelighed og konstante klare takt.   Andenpladsen gik til Per Skjærbæk og den meget velgående og ridelige røde vallak Campari e. Concetto/Silveo I.   På trejdepladsen kom endnu en UVM-hest, nemlig Fredensdals Zig-Zag e. Zack/Don Schufro redet af Jan Christensen. Hesten er tydeligt forbedret siden Verden og gik med et dejligt sving i god bæring i hele travturen og viste sig desuden meget ridelig.     6-års klassen blev som sagt vundet af UVM-hesten Katholt's Bossco og Maria Anita Andersen. Vinder-ekvipagen fra mellemrunden i Middelfart Rikke Dupond og Sion (Sir Donnerhall I/Sevillano xx) tog andenpladsen, mens den særdeles velgående South-West Rocazino (e. Don Romantic/Latimer) redet af Bettina Laisbo blev nummer 3.     De 8 bedste fra 5- og 6-års kvalifikationen er direkte kvalificeret til finalen torsdag.     Se resultat fra 5-års kvalifikationsklassen her   Se resultat fra 6-års kvalifikationsklassen her        Svalegårds Hottie og Maria Anita Andersen  