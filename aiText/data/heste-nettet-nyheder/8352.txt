14. december, 10 dage til juleaften!
2011-12-14T00:15:02
   Så blev det d. 14. december! En milepæl i nedtællingen til jul er nået, for i dag er der kun sølle 10 dage tilbage. Ih, jeg glæder mig til hyggen, maden og gaverne. Nu er jeg også ved at være i mål med årets julegaveindkøb, det tager altid pusten lidt fra mig, selvom det er dejligt at købe gaver til dem man holder af. Jeg har jo lidt travlt her i december, men sådan er det at være en julehest. Nu er jeg på plads på dagens gemmested, så kom og find mig!   Læs alt om JHNs julekonkurrence og se de lækre præmier her   Havde I svært ved at finde mig i går? Ledetråden var måske lidt kryptisk, men det er da logisk nok at jeg gemmer mig blandt HNs topmodeller, eller?? Nå, tilbage til virkeligheden. Kan I huske at jeg skulle flytte sammen med min gamle staldkammerat? Ja, vi fandt endda en sød makker at dele huslejen med. Vi har en pige der kommer og passer os i løsdriften, men jeg tror jeg må hjælpe hende lidt. Hun mangler altså lidt hesteforstand, så jeg vil give hende en julegave der hjælper hende på vej.