Leger hestefolk med LEGO?
2017-02-14T16:26:02
Nu får kreative hestefolk eller andre legelystne individer, med hang til at lege med LEGO, måske snart muligheden for at bygge en vildhest i bare legoklodser, hvis et Canadisk forslag der er indløbet til LEGO's idé kasse bliver en realitet   LEGO's ide kasse (LEGO IDEAS) Som et led i interaktion med offentligheden har LEGO etableret en online platform, hvor almindelige mennesker kan komme med ideer til den succesfulde danske virksomheds fremtidige produkter, dele ideen med andre og tilslutte sig support. Opnår produkt ideen tilstrækkelig tilslutning, kommer den videre til review i LEGO koncernen og kan herefter være så heldig at komme igennem nåleøjet, og blive udviklet til et reelt nyt produkt.   Drømme LEGO figur - en hest Canadiske Martin Morins drømme LEGO figur er en 75 cm stor model af en vildhest i LEGO klodser, som han har tilmeldt LEGO Ideer. Det er ikke nogen simpel figur, for den er estimeret til at skulle bestå af 1.100 brikker, og forestiller en brun hest med roterende dele, der bl.a. gør det muligt at dreje hovedet.   Såfremt det lykkes Martin Morin at opnå 10.000 støtter til sin ide, så vil LEGO indlemme produkt ideen i sin review proces, for at afgøre om ideen er produktionsegnet.   10.000 støtter nødvendige Selvom Martin har lang vej endnu op til de 10.000 støtter, da Martin her midt i februar måned 2017, har blot knapt 150 støtter til sit projekt. Han har til gengæld 400 dage at løbe på, så han er overbevist om at hans ide har meget bred appeal og vil opnå tilslutning fra hesteglade piger og drenge verden over.   Hesteglad familie Set i lyset af at LEGO koncernen i forvejen har familiemedlemmer, der også er særdeles glade for heste, er ideen måske ikke helt så tosset endda, men det må tiden vise.   Vil du støtte, eller selv være kreativ? Hvis du ønsker at læse mere om Martins Ide eller støtte den, kan du gøre det her   Hvis du selv har en god LEGO produkt ide, og vil se om din egen ide kan udmønte sig i et virkeligt LEGO produkt, kan du læse mere om hvordan du gør her   God fornøjelse!      Martin Morins drømme vildhest i Lego