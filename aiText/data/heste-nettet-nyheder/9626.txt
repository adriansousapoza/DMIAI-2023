14. december - På visit
2012-12-14T00:04:35
Naboens stalddreng er mødt op med den flotte vogn, og vi er ved at blive børstet og pyntet. Min passer er rød i ansigtet, helt op til ørerne. Jeg tror altså, hun er ved at blive syg. Og så her lige inden jul! Vognen bliver fyldt med alt det, vi har bagt og lavet. Det er pakket fint ind i cellofan og bånd. Vi skal på julevisit! Vi skal bl.a. besøge plejehjemmet, bofællesskabet, skolen, børnehaven, vuggestuen, hospitalet. Jeg elsker denne dag. Det er så dejligt at gøre andre glade med vores besøg.     Jeg tager mit kamera med. Når jeg kommer hjem, skal jeg uploade mine billeder, og jeg skal gense billederne fra sidste år.