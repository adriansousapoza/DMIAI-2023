Flot World Cup placering til Mai Tofte Olesen 
2017-02-25T00:26:40
Mai Tofte Olesen og Rustique fik en flot placering blandt de 10 bedste ryttere, da hun i Grand Prix ved World Cup stævnet i Göteborg opnåede en flot ottende plads i et stærk internationalt felt   Ottende plads Mai Tofte og Rustique (e. Heslegård's Rubin / Midt-West Ibi-Light) fik en placering blandt de 10 bedste ryttere i torsdagens Grand Prix ved World Cup stævnet i Göteborg.   Mai Tofte opnåede en samlet bedømmelse på 68,320 med dommerkarakterer der varierede fra 66,3 til 69,8, hvilket rakte til en samlet 8. plads, i et særdeles stærkt felt af internationale ryttere.   Ridtet kastede 615 euro (svarende til godt 4.500 danske kroner) af sig i præmiepenge til ekvipagen.   Isabell Werth vinder Vinder af klassen var en helt suveræn Isabel Werth, der med Emilio for første gang brød den magiske 80% grænse med 81,080 ( se her).   Svenske Patrik Kittel på Delaunay sikrede sig andenpladsen med 75,060 og tredjepladsen gik til tyske Jessica von Bredow-Werndl på Unee BB med 74.500 %.      Mai Tofte Olesen på Rustique i World Cup freestyle ved JBK Horseshow 2016 i Odense. ( Foto: JP Foto)  