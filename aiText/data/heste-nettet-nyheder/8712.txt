Glade vindere i Herning
2012-03-26T12:02:07
Heste-Nettet havde som altid konkurrencer på standen til Hest & Rytter, og dejligt mange havde lyst til at deltage.   Lørdag blev der sat rekord i JHN-besvarelser. Laserprinteren spyttede konkurrencecedler ud i en lind strøm, kuglepennene glødede, og konkurrencekassen led flere gange under forstoppelse. 504 besvarelser i den rette alder for konkurrencedeltagelse (0-16 år) deltog om lørdagen! Alle fire dage var gevinsten et sæt med hjelm og sikkerhedsvest fra TIKA. Det var en populær gevinst. Knap 200 besvarelser om torsdagen, knap 400 besvarelser om fredagen og knap 300 besvarelser om søndagen.   Der var også stor kamp om præmierne for det store HN, hvor vi kørte konkurrencerne på computer.   Torsdag: JHN: Hjelm + sikkerhedsvestfra Tika Rideudstyr Kamilla Kvistgaard, 12 år, bor i Vildbjerg. Torsdagens glade vinder i juniorkonkurrencen på Heste-Nettets stand under Hest & Rytter i Herning, er 12-årige Kamilla fra Vildbjerg. Kamilla vandt en ridehjelm og en sikkerhedsvest, begge fra TIKA Rideudstyr. Der bliver god brug for begge dele, da Kamilla er indehaver af Lukas, en dejlig pony, som hun har planer om at ride dressur på. Dagens juniorvinder lyser Heste-Nettets stand op, da hun nævner, at dressur er hovedinteressen, samt at hun selv tidligere har redet dressurkonkurrencer. Til Hingstekåringen var det også dressuren, der fangede Kamillas interesse.      HN: Loppefrøskaller fra Daminoshop.com Nina blev den glade vinder af loppefrøskaller. Hun fik selv lov at vælge, og da hun har to ponyer, valgte hun de helt almindelige uden sukker.      Fredag: JHN: Hjelm + sikkerhedsvest fra Tika Rideudstyr Fredagens vinder har ramt en heldig stjerne. Cecilie fra Ålborg fyldte 9 år dagen før, hendes besvarelse i juniorkonkurrencen blev udtrukket som vinder af en ridehjelm og en sikkerhedsvest, begge fra TIKA Rideudstyr. Cecilie glædede sig til at opleve fredagens gallashow for første gang, som afslutning på en dag, der viste sig at være fuld af overraskelser for vores juniorvinder. Ridemæssigt har Cecilie en pony til låns, som hun mest rider dressur på, og deltager i små stævner på sin rideskole med.      HN: Loppefrøskaller fra Daminoshop.com Gitte Thorius - Karlslunde      HN: Gavekort til Vedsted Mølle Susanne Dalhoff, bor i Odense Det er Susannes første gang i Herning, og sandelig om hun ikke fejrer det ved at gå direkte ind og vinde et gavekort på 750 kr. til Vedsted Mølle. Susanne fortæller, at hun har en låne-hest, en 5-års DV-vallak ved navn Zpiloppen, som hun vil forkæle med præmien.      Lørdag: JHN: Hjelm + sikkerhedsvest fra Tika Rideudstyr Blandt 504 deltagere om lørdagen, det højeste antal besvarelser nogensinde i Juniorkonkurrencen på Heste-Nettets stand, blev Cecilie på 8 år udtrukket som den heldige vinder af en ridehjelm og en sikkerhedsvest, begge fra TIKA Rideudstyr. Dagens vinder er springrytter med stort S, har redet hele sit liv, starter springstævner på sin egen pony. Cecilie fortæller strålende, at på sin 8-års fødselsdag red hun en nulrunde, og vandt sin første 1. plads.      HN: Loppefrøskaller fra Daminoshop.com Line, 17 år, bor i Køge Line har været i Herning flere gange og kommer altid for at se lidt af det hele. Hun har en varmblodsblanding på 9 år, en vallak, som hun kan forkæle med loppefrøskallerne - i hvert fald indtil han bliver solgt.      HN: Gavekort til Vedsted Mølle Mette Ludvigsen fra Holbæk var i Herning med 5 veninder og skulle være der både lørdag og søndag. Mette har en 7 års Oldenborg som bruges til lidt dressurstævner.      Søndag: JHN: Hjelm + sikkerhedsvest fra Tika Rideudstyr 16-årige Frederikke fra Odense var på vej hjem fra Hest og Rytter, da hun bliver udtrukket som søndagens vinder af en ridehjelm og en sikkerhedsvest, begge fra TIKA Rideudstyr, men de var heldigvis ikke nået længere væk, end at de kunne nå at returnere til Herning for at modtage præmien. Frederikkes hjerte i ridningen ligger ved dressuren, hvilket deltagelse i landsstævne og Hold DM vidner om, foruden de almindelige stævnestarter. Dagens vinder har indtil for nylig haft sin egen pony i 4½ år, samt hun rider andres heste.      HN: Loppefrøskaller fra Daminoshop.com Gro Carlsen - Ejstrupholm      HN: Groomingtaske m. div. plejeprodukter Michelle Vang      Hovedpræmie: En sadel med alt tilbehør + en trense Tika Rideudstyr Nicoline Damgaard fra Aalborg blev vinder af hovedpræmien. Faktisk var det hendes far, der blev trukket som vinder, men han overlod den fine præmie til Nicoline.      Alle vindere ønskes stor tillykke!     Dreist advokater var forbi standen med en gave til Heste-Nettet i anledning af fødselsdagen. 