Tyskere på toppen
2013-02-17T18:54:25
I dagens Reem Acra FEI Dressur World Cup Kür i Neumünster, blev de tre første placeringer snuppet af landsmænd.  Dagens vinder blev Helen Langehanenberg med Damon Hill NRW e. Donnerhall/Rubinstein I. Ekvipagen vandt küren med en personlig rekord på 87,8 %.  Andenpladsen gik til Kristina Sprehe og Desperados FRH e. De Niro/Wolkenstein II med 84,425 %. Isabell Werth og Don Johnson FRH e. Don Frederico/Warkant red sig ind på tredjepladsen med 83 %.  Fjerde og femtepladsen gik til de to danske repræsentanter. Unge Anna Kasprzak og Donnperignon e. Donnerhall/Mozard II red deres velkendte kür med musik af Phil Collins og placerede sig på fjerdepladsen med 81,075 %. Anna og Donnperignon blev i lørdagens Grand Prix ligeledes placeret på fjerdepladsen, med 74,043 %.  Sidsel Johansen og Schianto e. Gribaldi/Schwadroneur (opdr. Jørgen Rosbøg) scorede med 80,050 % også over de magiske 80, og indtog femtepladsen. Sidsel og Schianto placerede sig ligesådan i lørdagens Grand Prix, hvor scoren blev 71,809 %.  Klassens resultat: www.hippo-results.com/ results.php?mod=mod_ne...rl=&lng=en  Helen Langehanenberg med Damon Hill (Arkivfoto: JP-Photo)