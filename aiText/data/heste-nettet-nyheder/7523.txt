Sune og Romanov vindere af Grand Prix Kür
2011-03-14T14:02:57
Det var Sune Hansen og Blue Hors Romanov der søndag tog sejren i Grand Prix Kür ved Dansk Varmblods Hingstekåring i Herning. Den stilfulde ekvipage leverede søndag endnu et ridt der viste at ekvipagen efterhånden for alvor har fundet melodien sammen. Med 75.50% blev det altså til førstepladsen i Grand Prix Küren. Derudover bør det selvfølgelig endnu engang nævnes, at Romanov blev hædret som årets hingst i Dansk Varmblod.  Anette Ejlersgaard og Mikado Engvang Foto: JP-Photo.dk Andenpladsen gik til Anette Ejlersgaard og Mikado Engvang med 73.33% foran Andreas Helgstrand og Polka Hit Nexen med 72.42%. Du kan se alle resultaterne fra konkurrenceklasserne i Herning her.