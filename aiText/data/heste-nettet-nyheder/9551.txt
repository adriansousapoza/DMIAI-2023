Trude Hestengen vandt Bundgaard Byg Cup 2012
2012-11-19T16:33:03
Det blev Trude Hestengen på Tobajo Pik Disney, der vandt Bundgaard Byg Cup 2012 efter en særdeles spændende finale på Vilhelmsborg. Sidste års vinder, Nanna Skodborg Merrald, blev nr. 2, mens Carina Nevermann Torup blev nr. 3. Finalen i den populære turnering blev afviklet ved landsstævnet Blue Hors Dressur Festival på Vilhelmsborg.   Resultat: Bundgaard Byg Cup 2012  1. plads Trude Hestengen (SPR)/Tobajos Pik Disney 143,60% 2. plads Nanna skodborg Merrald (HVL)/JJ Defender 143,30% 3. plads Carina Nevermann Torup RØH)/Blue Boy 140,00% 4. plads Charlen Sørensen (SIN)/Fratello Bally 135,50% 5. plads Lena Leschly Åmand (HDR)/Gørklintgårds Fanero 134,40%  En populær turnering Bundgaard Byg Cup er en traditionsrig landsdækkende turnering for ekvipager, der har opnået min. 60 % ved start i en Prix St. Georges ved B-stævner eller 63 % ved start i Prix St. Georges ved C-stævner i kvalifikationsperioden. Turneringen rides over tre kvalifikationsrunder og en finale i Intermediaire I og Intermediaire I kür.   Kilde: DRF    Trude Hestengen og Tobajos Pik Disney (Arkivfoto: JP-Photo)  