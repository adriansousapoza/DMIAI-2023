Dressurens Venner - Cup: en turnering for klubhold
2013-04-21T22:02:52
Foreningen Dressurens Venner og Dansk Ride Forbund har indgået en treårig sponsoraftale om Dressurens Venner - Cup - en landsdækkende dressurturnering for klubhold (tidligere DRF Dressur Cup). Turneringen afvikles over seks kvalifikationsrunder fordelt over hele landet og en finale. Dressurens Venner - Cup afvikles i samarbejde med Ingdams.   En gevinst for klubberne De næste tre år kan danske klubhold dyste på LA-niveau i Dressurens Venner - Cup, der afvikles i samarbejde med Ingdams. Det er Dansk Ride Forbund og Dressurens Venner, der har indgået en treårig aftale om den landsdækkende turnering for klubhold.   "Det er glædeligt, at Dressurens Venner har valgt at bakke op om klubholdsturneringen. Det er en turnering, som styrker dressuren i vores klubber, og det ligger rigtig godt i tråd med Dressurens Venners formål om at fremme dansk dressur. Sponsoratet giver vores klubber og ryttere god mulighed for, at mødes og konkurrere på tværs på LA-niveau, så vi er rigtig glade for samarbejdet", siger Jens-Erik Majlund, generalsekretær i Dansk Ride Forbund.   "Vi er meget glade for at kunne engagere os i Dressurens Venner - Cup. Turneringen ligger rigtig godt i tråd med vores formål og engagement i sporten, og vi er især glade for at kunne bidrage til udvikling i bredden", siger Ole Lindgreen fra Dressurens Venner.   Turneringsplan 4. - 5. maj, Hjørring Rideklub OBS: Tilmeldingsfrist den 22. april 25. - 26. maj, Skive Rideklub 1. - 2. juni: Højfyns Rideklub 29. - 30. juni, Blåvands Huk Køre- og Rideforening 29. - 30. juni: Maarum Rideklub 10. - 11. august: Hvalsø Rideklub 14. - 15. september: Holte Rideklub - FINALE   Om Dressurens Venner - Cup Dressurens Venner - Cup er en konkurrence i dressur for klubhold, der afvikles over seks kvalifikationsrunder og en finale. Kvalifikationsrunderne fordeles således, der afholdes to runder på Sjælland, en på Fyn og tre i Jylland. De seks kvalifikationer afvikles som udgangspunkt over en dag, og afvikles i LA2, mens finalen afvikles over to dage. Ved finalen rider to af holdets rytter LA2 og to ryttere rider LA5. Holdene skal bestå af tre ryttere på tre heste eller fire ryttere på fire heste, hvoraf de tre bedste tæller.   Doteringer Ved hver af kvalifikationsrunderne er der 4.000,- kr. i 1. præmie, 2.000,- kr. til 2. pladsen og 1.000,- kr. til 3. pladsen. I finalen er der 10.000,- kr. til vinderholdet, 6.000,- kr. til 2. pladsen og 4.000,- kr. til 3. pladsen. Herudover sponsorerer Ingdams rosetter til de tre placerede hold samt underlag til det vindende hold i både kvalifikationerne og finalen.   Om dressurens venner Foreningens formål er at fremme en visionær udvikling af dansk dressursport med henblik på at højne kendskabet og det faglige niveau. Dressurens Venner tilstræber at sætte fokus på dressurridning, at støtte dressursporten, at have opmærksomhed på talentudvikling og give dressuroplevelser af højt niveau.   Kilde: DRF    Arkivfoto: JP-Photo