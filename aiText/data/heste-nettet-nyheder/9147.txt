Delt 4. plads til springlandsholdet i Sopot
2012-07-07T16:25:39
Det danske springlandshold fik en delt 4. plads med Belgien i Nations Cup'en, der blev afviklet i Sopot i Polen. Landsholdet bestod af Søren Pedersen, Kim Henriksen, Charlotte von Rönne og Karina Rie Truelsen.   Solide præstationer af springlandsholdet De danske springryttere red nogle gode runder i Sopot og bedste danske ekvipage var Charlotte von Rönne på Cartani, der samlet fik 2 fejl. Den nykårede danmarksmester Søren Pedersen på Tailormade Esperanza De Rebel fik i alt 8 fejl, mens Kim Henriksen og hesten Gørklintgårds Montana fik 10 fejl i første runde og 4 fejl i anden runde. Karina Rie Truelsen og Quite Quick fik 17 fejl samlet, og det gav Danmark 23 fejl efter de to runder og en delt 4. plads med Belgien. Nations Cup'en blev vundet af Tyskland med 4 fejl, mens Italien indtog 2.pladsen med 9 fejl og Schweiz fik 3. pladsen med 20 fejl.     Kilde: DRF    Søren Pedersen på Tailormade Esperanza De Rebel Arkivfoto: JP-photo    