Familiedag på travbanen sikrer rent drikkevand til tusindvis af børn
2012-08-07T11:03:35
Stor familie- og velgørenhedsdag arrangeret af Dyrehaven Rotary Klub og Charlottenlund Travbane er med til at sikre mange tusinde børn og deres familier rent vand.   Travløb og familiedag Charlottenlund Travbane har besluttet at donere al overskud fra denne travdag til børn i fattige lande. Formålet med denne familiedag på travbanen er at sikre mange tusinde børn og deres familier rent drikkevand. En ting der er en selvfølge for danske børn, men en mangelvare i Indien og Sri Lanka.   Familiedagen foregår søndag den 12. august fra kl. 11.00 til 18.00, hvor der på scenen mellem løbene vil være Sarah fra X-factor, Monique der har indspillet flere af Disneys sange, revynumre med "Bare Damer" og DR 20-mands big-band orkester med sanger.   Der er program for børnene i børneteltet, hvor der hele eftermiddagen er en række spændende oplevelser: En verdensberømt tryllekunstner, en ballonmand, børnene kan blive malet i ansigterne og komme til at ligne sjove dyr samt komme på tegneskole, få egen badge og mulighed for at køre i sulky sammen med en af de professionelle jockeys.   For voksne er der også Livsstilsmesse og de 12 kvalifikationsløb til den store Derby-dag den 26. august.   Indgangen er gratis for børn og koster 100 kr. for voksne.   Forsidefoto: Akivfoto fra JP-Photo.dk