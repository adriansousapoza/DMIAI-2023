Søren Pedersen igen i top
2012-08-20T07:00:02
  Ved det internationale trestjernede stævne i tyske Hachenburg, red danske Søren Pedersen sig ind på 3. pladsen i søndagens Grand Prix-klasse.   Med Tailormade Esperanza de Rebel blev det til både fejlfri hovedrunde og omspringning. Søren måtte dog se sig slået af tyske Pia-Louise Aufrecht på MBC Ulke og Daniel Deusser på Cornet d'Amour der begge var hurtigere i omspringningen.   Søren Pedersen og Esperanza de Rebel ved det internationale stævne i Verden tidligere i år. Arkivfoto: JP-Photo.dk   Lars Bak Andersen var også til start i Hachenburg og placerede den tidligere danskejede og kårede hingst, Coulthard på en 9. plads i en 1.45m klasse søndag. I youngsterfinalen red Lars Bak Andersen 8-årige Liconto del Pierre ind på 5. pladsen.  