Monty Roberts er klar til demo på fredag.
2012-03-08T11:17:32
Hestene løber rundt i rotunden, en efter en. Elleve af slagsen med hvert deres problem. Det er onsdag eftermiddag i Herning, det stormer og sner, og de fire heste til fredag aftens specialarrangement skal findes nu.   Elleve forventningsfulde ejere står og tripper for at holde varmen og venter forhåbningsfulde på dommen, kommer deres heste med eller bliver de sendt hjem igen med uforettet sag? Montys elever fra Danmark og Sverige arbejder med hestene, Monty selv rør dem ikke før de kommer i arenaen fredag. Dette for at imødekomme rygter om at han har trænet hestene inden fremvisningen fredag. Selvom det er studerende og instruktører der fremviser hestene i rotunden, er det tydeligt at det er Monty der bestemmer hvem der er go og hvem der tager hjem. Et enkelt "tak" sender hestene ud og den næste ind.   JP-Photo.dk   Monty leder, ifølge ham selv, efter heste som vi kan lære noget af, heste hvor der sker en tydelig ændring i løbet af aftenen. Derfor er det vigtigt at vælge de rette heste. Hovedformålet med Montys arrangementer er læring. Læring for publikum. Dette er grunden til at Monty de sidste mange år har tilbragt 310 dage om året væk fra sit hjem, i Californien. For Monty er meget optaget af at al ændring sker gennem læring, gennem vidensdeling. Dette er også grunden til at Monty har oprettet sit Online University hvor man som almindelig hesteejer kan gå ind, oprette sig, og få adgang til timevis af undervisningsmateriale og videoer.  Læs mere her: www.montyroberts.com/university/   Efter tre timer i en kølig hal er de fire heste fundet, og ejerne pakker sammen, nogen for at tage hjem med deres hest, andre for at få pakket deres hest ud, så den kan klare sig i Herning og være klar fredag aften. Monty takker ejerne for deres tid, og deres værdifulde hjælp inden han stiller op til billeder, småsnak med ejerne og interviews med de ventende journalister.  