Byrialsen interview får hård kritik
2013-08-17T10:42:49
Dommen er hård blandt seerne efter interviewet med John Byrialsen, der blev bragt i går i TV Midt Vest, efter den polske redningsaktion af hans vanrøgtede heste. Ingen medfølelse Der er ikke megen medfølelse at spore blandt kommentarerne på de elektroniske medier til interviewet med John Byrialsen som blev vist på TV Midt Vest i går aftes. I interviewet hvor John Byrialsen står frem og beklager episoden med forklaringen om at han har været optaget af andre prioriteter og økonomiske udfordringer, samt hans erkendelse af, at skulle have været på stedet noget mere, får en hård medfart af seerne. Tidsregning passer ikke Ifølge seere klinger Byrialsens forklaringer og beklagelser hult, idet den polske video, der startede hele medieshowet er optaget frem til maj 2013, og vanrøgten med befrielsen af de mange heste sidste weekend, faktuelt har stået på frem til da. Byrialsen oplyser selv i interviewet, at han var på stedet 1 måned senere, hvorfor vanrøgten altså fortsat har stået på. Endvidere konfronteres han ikke i interviewet med, at han allerede i 2011 blev anmeldt for vanrøgt på stutteriet, hvor de polske veterinærmyndigheder også var til stede og gav ham et påbud. Der har altså været problemer med velfærden på stutteri i hele den perioden på 4 år, hvor Byrialsen oplyser han har kæmpet med økonomien og på at andre projekter skulle lykkes for ham. Ansvar der fralægges Når nu fakta taler for at John Byrialsen var bekendt med tingenes tilstand på stutteriet i Polen, så undrer det samtidig senere, hvorfor han så ikke havde afhændet eller aflivet hestene tidligere, eller selv havde bedt om hjælp og involveret dyreværnet langt tidligere, hvis han nu er så glad for heste?   Endvidere tages der afstand fra, at Byrialsen siger at ansvaret var hans, samtidig med at han mellem linjerne udtaler at det er gået så galt, fordi han ikke har været til stede på stutteriet. Utroværdigt Selvom der blandt seerkommentarene er enkelte tilkendegivelser af, at Byrialsen tidligere har gjort meget for hestesporten og en anerkendelse af, at han givetvis har været ramt rigtig hårdt af den økonomiske krise der startede i 2008 - en krise som også har ramt rigtig mange andre avlere, så er der ingen forståelse for, hvorfor Byrialsen ikke har reageret tidligere, ved at skære i sit hestehold som så mange andre avlere har været nød til.  Den generelle holdning blandt seere er, at John Byrialsens i interview er utroværdig og at hans anger ikke er dybtfølt. Se kommentarerne og TV interviewet og døm selv. Link til debattråden på HN Link til TV klippet med kommentarer