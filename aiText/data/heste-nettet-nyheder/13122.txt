Rømø Beach Jump 2017
2017-06-08T20:40:49
For tredje år i streg byder Tinglev Rideklub en masse skønne heste velkommen på Danmarks største springbane. Og som noget nyt er det ikke kun de store heste, der bydes velkommen på banen, men i år også ponyer.   Det er ikke kun jyske ryttere, der finder vej til den sønderjyske strand. Sidste år var der ikke blot ryttere fra hele Danmark, men også norske og tyske ekvipager fandt vej til stranden ved Lakolk. Finn Märcher fra Tinglev Rideklub fortæller: "Med de mange henvendelser vi har fået fra tyske ryttere, ser det ud som om, vores indsats for at udbrede kendskabet til stævnet i Tyskland har båret frugt. Ligesom vi har lyttet til de utallige opfordringer til at lade ponyerne ride med.   Bundforhold i verdensklasse Uanset om der er høj sol eller regnvejr, så er en ting sikkert - bundforholdene er helt i top under Rømø Beach Jump. Den store sandstrand er naturens egen "fiberbund" - den er så tilpas hård, at biler og lastbiler kan køre på den, og hestene synker ikke i. Skulle der falde regn, så lader sandet vandet passere ned i undergrunden ganske hurtigt og effektivt, og det er da også én af de fordele de foregående års ryttere fremhæver som værende noget helt unikt.   Kendt vinder er begejstret for forholdene  Springrytter Kristian Skovridder er én af de ryttere, der har vundet de tidligere år, og han udtaler: "Det er en SUPER bund at ride på hernede! Du kan ikke sætte en finger på den! Personalet hernede er søde og hjælpsomme. Jeg slår gerne et slag for at flere ryttere bør finde vejen herned. Det er et fantastisk arrangement!"    Vind eller forsvind Til slut nævner Finn Märcher, at stævnet på Rømø i år kan blive det sidste. "De to første års stævner har været en sportslig succes, men desværre givet underskud. Første år var et forsøg. Sidste år udvidede og udviklede vi stævnet. I år har vi fået ponyklasser med samtidig med, at vi har justeret udgifterne. Vi håber på overskud i år. Men giv Til slut nævner Finn Märcher, at stævnet på Rømø i år kan blive det sidste. "De to første års stævner har været en sportslig succes, men desværre givet underskud. Første år var et forsøg. Sidste år udvidede og udviklede vi stævnet. I år har vi fået ponyklasser med samtidig med, at vi har justeret udgifterne. Vi håber på overskud i år. Men giver stævnet underskud i år, så har vi lovet hinanden i rideklubbens bestyrelse, at så stopper vi".   Hurtig tilmelding nødvendig Det gælder derfor om at være hurtig, hvis man vil ride på Danmarks største springbane på Rømø. Antallet af starter er begrænset til 250 starter pr. dag - og det betyder, at man som springrytter skal være hurtigt ude, hvis man skal have mulighed for at afprøve naturens egen fiberbund på den enorme strand.   På http://www.romobeachjump.dk kan du læse meget mere om springstævnet, der afvikles d. 17.-18. juni 2017.    Pressemeddelelse.