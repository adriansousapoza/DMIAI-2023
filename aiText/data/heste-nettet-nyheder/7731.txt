Familiesucces i Parken
2011-05-23T07:00:02
I dagens første klasse havde Karina Truelsen redet den 8-årige Quite Quick (DV e. Quite Easy) ind på en flot andenplads og i Brogaarden Cup 1.45m finale kunne Truelsen så placere den 11-årige storebror Caput (e. Casir Ask) på 4. pladsen med 4 fejl fra hovedspringningen og en fejlfri omspringning.  Karina Truelsen og Caput i søndagens 1.45m finale Brogaarden Cup. Foto: JP-Photo.dk  Også i fredagens Charlottenlund Cup 1.40m samt torsdagens Selene Finans Cup 1.45m havde Quite Quick hentet sig flotte placeringer, en 4. plads blev det til i førstnævnte klasse mens han i Selene Finans Cup sprang sig til en fantastisk 3. plads.  Karina Truelsen og Quite Quick i Bernstorffsparken. Foto: JP-Photo.dk Både Caput og Quite Quick er født af A'Khan Z/Lucky Light-datteren Lyrik hos avler Andreas I. Rudbæk. Hoppen Lyrik havde selv flere placeringer i LB og LA-klasser på distriktsplan ind imellem årene som moder for de to afkom.