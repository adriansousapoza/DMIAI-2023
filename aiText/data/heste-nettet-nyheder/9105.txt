Guld til ungrytter Nicoline Graff
2012-07-01T14:38:43
Nordisk Mester for ungryttere i dressur blev Nicoline Graff på Sandagergaards Lorentino, mens sølvmedaljen gik til Christina Møller og Wizard of Oz. Bronzemedaljen gik til norske Catharina Lorentzen Lund og hesten Zidana Arkide.   Guld og sølv til Danmark I det individuelle mesterskab for ungryttere ved NM i Finland red Nicoline Graff på Sandagergaards Lorentino guldmedaljen hjem efter et flot program, der blev belønnet med hele 73,395 % af dommerne. Sølvmedaljen tilfaldt også en dansk rytter, nemlig Christina Møller og Wizard of Oz, der opnåede 70,716 % i dagens klasse. Norske Catharina Lorentzen Lund på Zidana Arkide sikrede sig bronzemedaljen med 70,105 %. Anja Bodé og Atterupgaards Valdemar fik 67,158 %, hvilket gav en placering som nummer 6, mens Line Tange Jacobsen på Cinnamon V opnåede 66,579 % og en 7. plads i dagens klasse.   NM ved Finnderby    Kilde: DRF  Nicoline Graff på Sandagergaards Lorentino (Arkivfoto: JP-Photo)