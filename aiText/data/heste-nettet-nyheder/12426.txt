Fürstenball elitehingst I DV 2016
2016-10-10T17:00:02
Stjernehingsten Fürstenball, er som den eneste dressurhingst i år 2016, er den 6. oktober blevet udnævnt til elitehingst i Dansk Varmblod, på baggrund af egne og sine afkoms imponerende resultater   Elitehingst I DV Den tysk avlede og delvist dansk ejede avlshingst Fürstenball (e. hoppen Maradonna og Donnerhall/Classiker) som morfar, er netop blevet udnævnt til elitehingst i DV, som eneste udnævnte dressurbetonede avlshingst i 2016. Det må siges at være velfortjent. Den blot 10-årige hingst har indtil videre haft en strålende karriere både sportsligt og avlsmæssigt, hvor han er far til et stort antal kårede hingste i mange avlsforbund, og hans afkom går det ligeledes rigtig godt i sporten.   Hingsten har alene i Danmark allerede på nuværende tidspunkt produceret mange gode sportsprospekter, hvilke man alene kunne se på antallet af afkom efter ham, der alene i år har kvalificeret sig til finalerne i DRF unghestechampionaterne.   Den 10-årige sorte hingst er avlet af Georg Sieverding og eget af to særdeles erfarne og kompetente hestemennesker i et forretningsfællesskab mellem danske Lone Bøgh Henriksen og tyske Poul Schokemöhle.   kometstart på karrieren Allerede som føl var der fokus på den kønne hingst. På Vechta føl auktionen i 2006 indbragte Fürstenball rekordprisen på 120.000 euro. To år senere blev han vinder af Oldenburg kåringen og vandt ligeledes 70-dages testen i 2009, med højeste score i dressur indekset.   Under Ines Westendarp vandt han i 2011 de regionale Oldenburg championater i Rastede, Tyskland Bunddeschampionatet i Warendorf i 2011 og kom med i finalen ved FEI verdensmesterskaberne i Verden samme år. I 2013 debuterede Fürstenball og Westendarp i S-klasserne, men allerede i december 2014, overtog Isabel Bache uddannelsen af hesten, og Fürstenball er ikke set på konkurrencebanerne siden. Det er ikke lykkedes Heste-Nettet at finde forklaringen herpå.   Mange præstationsstærke afkom Fürstenball er utvivlsomt far til utallige unge lovende prospekter. Det er på denne baggrund har han opnået sin elitestatus. Nogle af de mere kendte afkom inkluderer Fürsten-Look, Flore d Marposa, Fiesta Danza OLD, Fashion Make, og Fame W, men der er mange flere på vej, som vi med sikkerhed kommer til at høre mere om.   Ses der alene på antallet af afkom blandt unghestefinalisterne fra dette års DRF Unghestechampionater, er Fürstenball ligeledes her godt repræsenteret i rækkerme med 4 afkom blandt finalisterne i 4-års finaleklassen, et afkom i 5-års klassen og 3 afkom i 6-års klassen.   Det bliver spændende at følge han mange lovene afkom fremover på konkurrencebanerne og nogle af dem lige om nogle få dage ved JBK Horse Show i Odense, der starter i den kommende uge.      Fürstenball