Smuk Performance og Reining i topklasse 
2012-08-16T23:56:37
I Ostbayernhalle har der idag været gang i det smukke og tungt udsmykkede udstyr i henholdsvis Pleasure, Horsemanship og Western Riding. Derudover var der fart over feltet i Reining. Hunterrytterne var også stærkt representeret i Hunter Under Saddle og Hunt Seat Equitation.   Formiddagen gik med Pleasure og Horsemanship, og her var nok at se på. Specielt Pleasure, Horsemanship og Western Riding er kendetegnet ved ekvipagens udsmykning. I Pleasure er der desuden flere ryttere på banen samtidig. Her er således nok at se på for publikum. Klasserne bedømmes blandt andet efter opstilling, bæring, gang og bevægelse, og her gør det bestemt ikke heller ikke noget at hest og rytter matcher. Det er derfor blevet en hel diciplin i sig selv at få ekvipagen så smuk og elegang som muligt.   Det er desværre ikke altid at det hele går som planlagt for de smukt pyntede ekvipager. Således er det blevet ekstremt populært at smykke sin hest med lånte fjer, f.eks. i form af hale ekstensions. Dette kan, hvis man altså kan ramme den nøjagtige farve, være udemærket, men det er dog tydeligt at se hvem der bruger ekstensions og hvem der ikke gør. En haleekstension bevæger sig tydeligvis ikke som resten af halen, og desuden kan de blive så elektriske at de knitrer og smyger sig til hestens bagben under ridtet. Kan man ikke se om en hale er kunstig kan man altså høre det hvis man sidder tæt nok på. En af ekvipagerne i dagens Green Pleasure var endda så uheldig at miste sin hale undervejs. Det kan jo ske når den ikke er flettet stramt nok ind. Rytteren måtte således fortsætte sit ridt på en hest uden fyldig hale, til stor morskab for publikum. Efterfølgende var der dog en venlig ringstewart der var så venlig at hente den formastelige hale og sørge for at hale og hest blev genforenet.      I Reining bliver der gået til den på en anden måde. Her handler det om fart, teknik og kraftfulde øvelser. Ryttere og heste bliver båret gennem deres patterns af tilråb, fløjten og hujen fra publikum. At det er mere aktionpræget end performanceklasserne ses også på klassens ryttersammensætning. I dagens Senior Reining Open var således 14 ud af 19 ryttere mænd og 11 ud af 19 heste hingste.   Idag har følgende danske ryttere været til start.  I AQHA Green Western Pleasure Open:   Jens Erik Udsen med Surely Be N Impulse, placeret som nummer 7 med 45,0 point.      I AQHA Junior Hunter Under Saddle:   Tyske Alexandra Jagfeld red i denne klasse den danskejede A Krymsum Career til en bronzemedalje.      I AQHA Reining Youth:   Jessica Ceglarek red den otte årige hoppe, Boons Young Gun til en samlet 6. plads.      I Hunter Under Saddle Amateur:   Birgit Udsen landede lige uden for medalje på en 4. plads med 78,0 point. Birgit Udsen red endnu engang den 5 årige vallak A Krymsum Career.   Alle resultater fra showet kan ses her: http://www.ecqh.eu under Results.            