18-årig franskmand kåret i Holsten
2011-01-06T12:30:41
Det tyske holstenerforbund afholdt i dagene 3.-5. januar efterkåring af hingste i Elmshorn. Blandt kandidaterne var den 18-årige franskfødte Fidelio du Donjon (SF e. If de Merze/Dark Stone XX/Tourangeau XX). Som en søn af If de Merze, er Fidelio en halvbror til den danskkårede Lord If de Chalusse. Fidelio har gået en del internationale stævner med succes og han har sejre og placeringer i Grand Prix-klasser på op til trestjernet niveau. Desuden har han en 14. plads i den femstjernede Grand Prix i Dublin. Holstenerforbundet valgte altså at kåre denne spændende forædlerhingst, men har dog i første omgang valgt at begrænse hans bedækningstilladelse til 80 hopper om året. Udover Fidelio du Donjon valgte Holstenerforbundet at kåre yderligere 4 hingste:  Quiwi Dream (Holst. e. Quidam de Revel/Contender/Landadel) Convall (Holst. e. Colman/Cascavelle/Sacramento Song XX) Cassini Gold (Holst. e. Cassini I/Contender/Ahorn Z) Contador (Holst. e. Con Air/Calippo/Cassini I)  Deltag i debatten i nedenstående link