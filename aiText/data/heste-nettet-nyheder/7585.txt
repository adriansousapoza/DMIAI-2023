Når avl og ridning kombineres   Opdateret
2011-04-01T17:03:27
Karina Josefsen har gennem en årrække haft succes som avler og rytter. Karina Josefsen driver Stutteri Lajgården i udkanten af Esbjerg/Ribe sammen med hendes mand Bjarne og deres to børn Lisa og Jeppe. Hun har i de seneste år bl.a. avlet årets (2009) springbetonede hoppeføl i region 4, Lajgårdens Quintess (e. Quinton ua. Orlanda IV e. Alcatraz/Grundyman XX/Ahorn Z) og fået flere føl udtaget til elitefølauktionen og eliteskuet i Dansk Varmblod. I 2010 kulminerede avlsarbejdet i den hidtil største succes for den unge avler. Hoppen Lajgårdens Chicota (e. Chico's Boy/Alcatraz/Grundyman XX/Ahorn Z) blev kåret til årets springbetonede hoppe i DV og tildelt en opdrættermedalje i guld. Chicota blev som føl i 2007 udtaget som reserve til eliteskuet hvor hun blev solgt til Hanne Aagaard, Stutteri Aagaard over elitefølauktionen. Sidste år kunne Karina tage imod anden generation født på stutteriet idet Lajgårdens Cosmonova (e. Cornetto/Eastern Lad XX/Didrik) folede hingsteføllet Lajgårdens Charlie e. Churchill. Ved siden af stutterivirksomheden er Karina også en driftig rytter. Således deltog hun i år ved unghestechampionatet på hoppen Pingvig's Godspeed (e.Godsend du Reverdy/Come Back II/Lavallo avlet af Dorthe Ravnsbæk) som hun fik foræret da den var 1½ måned gammel grundet en hegnsskade. Karina har selv tilredet og kvalificeret Godspeed til finalen i Herning. Heste-Nettet fik i Herning besøg af Karina på vores stand, hvor hun blandt andet fortæller den helt særlige historie om Godspeed som hun havde med sig i Herning, om livet som avler og rytter og meget mere. Du kan yderligere se mere om Karina og hendes heste her.  Video: EH Media