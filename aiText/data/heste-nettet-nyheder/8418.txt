Robert Acs's GP-hest Weinzauber pludselig død
2012-01-02T17:42:58
Den ungarske Grand Prix-rytter Robert Acs har mistet sin tophest Weinzauber.   Den 14-årige westfaler-vallak blev i sidste uge fundet død i sin stald i Röttingen, Tyskland. Årsagen menes at være en bristet blodåre, hvilket anses for den hyppigste årsag ved pludselig død.  Weinzauber blev født i 1997 og efter Weinberg/Upan la Jarthe AA/Artwig. Han blev opdaget af tyske Petra Stroetmann-Epping som 4-års og af hende uddannet op til Grand Prix-niveau.  Som 5-års var Weinzauber kvalificeret til det tyske Bundeschampionat og som 8-års til Nurnberg Burgpokal-finalen. Som 9-års vandt han adskillige Grand Prix- og Grand Prix Special-klasser i både Walldorf, Wickrath og Munster.  Robert Acs og Weinzauber havde deres højdepunkt i juni 2011, hvor de vandt World Cup-kvalifikationen i Bonn. Ekvipagen deltog også ved EM i Rottedam i 2011.  Weinzauber var omdrejningspunktet for Roberts karriere på Grand Prix-niveau, men derudover også en ven, familiemedlem og en sportskammerat Robert kunne stole 200 % på.   Se video af ekvipagen her   Kilde: Eurodressage  