Haslev Køre- og Rideforening recertificeret
2017-02-09T01:21:14
Tillykke til Haslev Køre- og Rideforening (HKR) med recertificering inden for Organisation, Sikkerhed og Klubstævne. I Haslev Køre- og Rideforening er der et stort fokus på en af Dansk Ride Forbunds mindre discipliner, nemlig military, og derfor er især sikkerhed meget vigtigt for klubben, der arrangerer både træningsdage og stævner i military. HKR har hjemme på Sydsjælland, og klubben lejer sig ind på Stengaards baner i Haslev og råder her over fire dressurbaner, en springbane og en terrænbane.     Fokus på sikkerhed Klubben har et naturligt stort fokus på sikkerhed, fordi der i forbindelse med militarystævner er høje krav til sikkerhed for både ryttere og heste. Et af tiltagene i forhold til dette er, at der inden hvert stævne afholdes et hjælpermøde, så alle hjælpere er bekendt med deres opgave, og hvad de skal gøre, hvis der skulle ske noget under stævnet. Bestyrelsen værdsætter i høj grad alle de frivillige, som er med i afviklingen af et sådan stævne. Deres indsats er uvurderlig, når det kommer til at løfte de mange opgaver, der følger med stævner og arrangementer.   Det sociale er vigtigt Bestyrelsen fortæller, at stemningen blandt deltagende ryttere ved et militarystævne er helt speciel - på den sociale måde. Mange ryttere møder op dagen før stævnet, for at deltage i den fælles gennemgang af terrænbanen. Selve stævnet afvikles ofte således, at dressur og spring foregår om formiddagen, mens der rides i terrænet om eftermiddagen. Frokostpausen ved et ridestævne bliver på den måde en oplagt mulighed for ryttere og frivillige, til at hygge sig sammen.   Om Dansk Ride Forbunds certificeringer Certificeringsordningen har til formål at skabe en skarp profil af forbundets klubber, så medlemmer og interessenter nemmere kan orientere sig. En certificering indenfor et givent område, er således forbundets blåstempling og anbefaling af rideklubben. Læs mere her Dansk Ride Forbunds certificeringer   Haslev Køre- og Rideforenings hjemmeside kan ses HER. 