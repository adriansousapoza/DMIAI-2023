Regina Z bliver pensioneret fra sporten
2016-10-11T15:00:01
Regina Z har med Harrie Smolders i sadlen haft en fantastisk karriere i springsporten. Den nu 16 årige hoppe efter Rex Z x Savoy Hanover har vundet utallige klasser rundt om i verdenen. Deres største sejre inkluderer Longines Global Champions Tour Grand Prix i Shanghai sidste år, World Cup kvalfikationer i Las Vegas og Del Mar forrige år. Og derfra følger mange sejre på CSI5* niveau rundt om i resten af verdenen.  På Harrie Smolders officielle facebookside skriver han (oversat til dansk):  "Regina var i mange år min mest vindende hest, og sammen har vi haft mange fantastiske sejre. Det var dog ikke kærlighed ved første blik, da vi i starten kæmpede en del i vores kommunikation på grund af din stædige karakter. Det tog os over et halvt år før vores partnerskab begyndte at vokse sammen. Men da vi først forstod hinanden og da du helt fandt ud af hvordan spillet fungerede, blev alle opmærksomme på vores færdigheder. Du havde den bedste forbensteknik af alle heste jeg nogensinde havde redet på samtidig med at dine vendinger var uovertrufne. Dit hjerte var også større end nogen anden hests, så når springene blev større end din kapacitet, så ville du alligevel altid springe dem. Du var en der troede på det og fik umulige ting til at ske. Din kampgejst gav os mange følgere og et meget specielt forhold. Vi vandt klasser over hele verdenen, men også Grand Prix, Nations Cups, World Cups herunder to finaler, vi vandt en Global Champions Tour og du var i mange år damen i front på Z (Zangersheide red.) ranglisten. Vi kunne altid stole på dig og du gjorde ejeren Jos Verlooy Senior, avleren Jan Wilms og hele Eurohorse team meget stolt igen og igen. Tak til Regina og alle andre som gjorde min karriere så fed. Men nu er det tid til et nyt kapitel for dig, forhåbentligt vil du også blive succesfuld i avl. Men jeg har ikke nogen tvivl om det, fordi du er en født vinder!" Regina Z ønskes en god pension, forhåbentligt med flere føl ved siden igennem de næste år!