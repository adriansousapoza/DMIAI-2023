Nyt samarbejde skal styrke netværk og aktiviteter på tværs i hestesporten.
2016-10-30T12:00:02
Aftale mellem Dansk Ride Forbund og hestesportens branchenetværk EquiLink, skal sikre endnu flere synergier og samarbejdsaftaler på tværs af dansk hestesport fremadrettet.    -"Den nye aftale med EquiLink betyder, at vi nu kan tilbyde forbundets sponsorer yderligere sponsorfordele, samt støtte op omkring ønsket om, at de kan mødes med andre ligesindede og netværke på tværs af branchen.  EquiLink samler i forvejen mange af de fremtrædende virksomhedsprofiler indenfor sporten. Således glæder vi os til at kunne mødes tre gange årligt under topprofessionelle rammer", fortæller Kommerciel Chef for Dansk Ride Forbund, Lars Moss.    Samarbejdet træder officielt i kraft fra 7. oktober 2016. Det betyder, at årets sidste EquiLink Netværksarrangement den 10. november på Vilhelmsborg bliver startskuddet til at kunne byde velkommen til de DRF-sponsorer, som ønsker at tegne et medlemskab i netværket. EquiLink blev stiftet i 2014 af Linn Radsted, som til dagligt driver konsulentvirksomheden GetThere.dk. Efter at have færdedes på tværs af hestesporten i mange år, synes hun, der manglede et fælles branchenetværk for de professionelle virksomheder indenfor hestesporten. Derfor tog hun initiativet til at skab rammerne for et netværk hvor virksomhedsledere, ejere eller øvrige kunne mødes og udvikle både dem selv, deres netværk og deres virksomhed. ?  Sidenhen er det blevet til arrangementer landet over, med nogle af Danmarks bedste foredragsholdere og bedste locations på programmet, og medlemstallet er vokset støt til at omfatte cirka 35 faste virksomheder på deltagerlisten.    "Jeg glæder mig meget til det nye samarbejde med DRF og ikke mindst til at sparre med Lars Moss, så vi kan sikre, at EquiLink også fremadrettet byder på arrangementer i topklasse. Det bliver utvivlsomt medvirkende til at gøre Equi EquiLink netværket endnu sjovere, bedre og udbytterigt at være medlem af", fortæller Linn Radsted. ? ? I 2017 mødes EquiLink hver fjerde måned rundt omkring i Danmark. Allerede i næste måned løftes sløret for, hvilke oplægsholdere og locations medlemmerne kan se frem til at kunne opleve.    Se mere om samarbejdet, medlemsmuligheder og EquiLink på equilink.dk    Kilde: Pressemeddelelse fra EquiLink.