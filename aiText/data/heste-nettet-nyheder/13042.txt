Firkløverets Springakademi - med succesfulde ryttere
2017-04-07T23:43:19
I denne weekend afholdes der denne sæsons sidste clinic for de inviterede ryttere. I denne weekend er det landstræneren Lars Nørgaard Pedersen, der tager sig af U25 rytterne.  Rytterne har allerede været godt igang i dag, og i morgen fortsætter træningen. Det er muligt for alle at komme og se med - tidsplanen kan ses HER.  Springakademiet har været i gang i to sæsoner nu, og man begynder allerede nu at kunne se frugten af deres arbejde. I Herning så vi Maria Hjorth Frederiksen levere en række helt fantastiske resultater, der sluttede med en 3. plads i CSI3* GP. Maria fortæller selv i interviewet nedenfor, at hun af Firkløverets Springakademi har fået det skub i den rigtige retning - et skub, som hun havde brug for.  Hvis du har lyst til at komme lidt bagom Maria, og de tanker hun gjorde sig under Herning, så kan du se et videointerview af hende på facebook HER. Som et ekstra plus, så skal hun til Drammen og ride, for måske at komme på det danske Nations Cup hold deroppe. Et stort cadeau til den unge rytter, efter nogle super gode resultater!    Maria Hjorth Frederiksen og Dublé. jp-photo.dk Kilde: springakademi.dk