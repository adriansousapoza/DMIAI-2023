Svalegårds Hottie høstede 10-taller hos Blue Hors
2011-06-25T21:00:56
Blue Hors havde ved dette års følchampionat som et nyt tiltag championat for 3 og 4-års heste efter Blue Hors hingste. Alle de unge heste var igennem fredag, og de otte bedste fra hver årgang kvalificerede sig så til finalerne, der blev redet i dag lørdag.  Foto: Rikke Handke Hos 3-års holdet blev det Svalegårds Hottie e.Blue Hors Hotline/De Noir avlet hos Else-Marie og Jens Chr. Krabbe der med flotte karakterer vandt. Hesten blev redet af Poul Hove. Svalegårds Hottie opnåede samlet 9.5 point og fik tre 10-taller for trav, galop og ridelighed. Hesten var den eneste der opnåede karakteren 10.  Foto: Rikke Handke Ved de lidt ældre heste nemlig 4-års hestene blev vinderen Noosa Melody med Dorthe Rohmann i sadlen. Noosa Melody er efter Blue Hors Don Romantic med Schwadroneur som morfar og avlet hos Laila Rohmann. Hoppen opnåede i alt 8.67 point.  Foto: Rikke Handke  Foto: Rikke Handke