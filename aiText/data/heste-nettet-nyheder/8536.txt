Klaus Martin Rath: Latterligt rygte
2012-02-11T18:04:15
Klaus Martin Rath, partner til Totilas´s medejer Ann Kathrin Linsenhoff, afviser alle rygter om et evt. salg af Totilas til Østrig.  Den østrigske nyhedsportal Kleine Zeitung, der også bragte artiklen med det mulige salg af den sorte verdensmester til Gaston Glock, har nu interviewet Matthias Raths far, hvor der bl.a. bliver spurgt om de vil overveje at sælge hvis prisen er rigtig. Hertil svarer Rath: Prisen skulle i så fald være helt vanvittig, desuden ved alle, der kender vores familie og min kone, at vi aldrig sælger en hest. Totilas er ikke til salg og han bliver ikke østriger.