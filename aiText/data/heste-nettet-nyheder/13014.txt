TV interview med Dufour
2017-03-15T23:20:30
Efter Cathrine Dufour's brud med 80% grænsen har DR1 aflagt besøg hos den danske dressurrypper for interview, hvor hun bl.a. fortæller, hvordan hun fandt nøglen til at løfte sig endnu et niveu. Link til indslaget her   Cathrine Dufour og Atterupgaards Cassidy (e. Caprimond / Donnerhall) overgik nemlig Dufours egne forventninger, da de viste ridning i verdensklasse ved Al Shaqab International Horse Show i Doha, Qatar. Her krydsede de nemlig den magiske grænse på 80%, som der er mindre end en 20 ryttere i verden der har opnået at komme over. Oven i købet var de lige ved at ride op med verdensranglistens nummer 1, Isabell Werth, der på de seneste har været næsten uovervindelig og som tog førstepladsen lige foran Dufour med 81,275%, mens Dufour sluttede blot 0,500 % point efter Werth og endte på andenpladsen med 80,775%. (se her)   I anledningen af Dufour's resultater har DR1 aflagt hende besøg, hvor hun blandt andet fortæller om at krydse den magiske 80%-grænse, og hvad det er hun selv mener er nøglen til at hun har løftet sin ridning et niveu højere op end tidligere.   Se indslaget fra DR1 her      Cathrine og Atterupgaards Cassidy ved JBK Horseshow 2015 i Odense. Grand Prix. (Arkivfoto: Jp-photo.dk)