Succesfuld weekend for Anna Kasprzak   Opdateret
2011-05-08T23:40:52
Anna Kasprzak havde stor succes ved landsstævnet i Frederiksværk Rideklub denne weekend med flere sejre blandt andet i ECCO U25. Med en sejr på Langkjærgaards Donna Fetti i Intermediere I lukkede Anna Kasprzak stævnet i Frederiksvæk i dag. Anna og Donna Fetti sejrede ligeledes i fredagens Intermediere I. Det var dog ikke kun Donna Fetti Anna havde med til landsstævnet. Anna har nemlig overtaget ridningen af Hønnerups Driver efter Anderas Helgstrand, og havde den talentfulde unge hest til landsstævnet. Ekvipagen sejrede i MA2 samt Prix St. Georg.  Anna Kasprzak og Hønnerups Driver Foto: Pialind.dk Derudover vandt den talentfulde unge rytter 2.runde af ECCO U25 klassen søndag med Select Ecco, dog nøjedes Anna ikke kun med 1.pladsen, hun snuppede også 2.pladsen med Miami.  Anna Kasprzak og Miami Foto: Pialind.dk Det var dog ikke kun Anna Kasprzak der leverede flotte resultater i Frederiksværk, du kan se alle resultaterne her. Dermed blev det første landsstævne på Frederiksværk Rideklub med deltagelse af mange gode ekvipager afsluttet.  Carina Nevermann Torup og Lykke´s De Niros en af de andre startende ekvipager i Frederiksværk Foto: Pialind.dk