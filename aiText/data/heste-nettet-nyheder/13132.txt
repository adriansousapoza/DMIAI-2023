Fürstenball-afkom topper 6-års kvalifikationen
2017-06-11T19:53:22
Med Fürstenball afkommet Heiline's Danciera vandt UVM rytteren Carina Cassøe Krüth 6-års kvalifikationsunden i Billund, der blev fulgt op af endnu et Fürstenball afkom Feodoro med australske Somone Pearce som rytter. Carina havde en god dag da hun tillige formåede at ride hoppen Red Diamant ind på en fjerdeplads i klassen   Carina Cassøe Krüths dag Det var på alle måder Carina Cassøe Krüth's dag i dag, da 6-års championatskvalifikationen blev afviklet i Billund. Ikke alene satte UVM finalisten sig på sejren med hoppen Heiline's Danciera (e. Fürstenball / de Niro), men hun formåede tillige at ride endnu en hest ind på klassens fjerdeplads, nemlig hoppen Red diamant (e. Blue Hors Romanov / Fidermark),   Carina sikrede sig sejren i klassen på den skønne Fürstenball sølvmedaljehoppe Dancierra, med en samlet bedømmelse på 8,760. Hoppen præsterede bl.a. at opnå rene ni-taller for både kapacitet, ridelighed og trav.   Den anden hest redet af Carina og med hvilken hun sikrede sig en fjerdeplads var hoppen Red Diamant. Hun opnåede 8,5 for alle tre gangarter samt 8,7 i kapacitet og sammenlagt 8,440.    Første- og andenplads til Fürstenball afkom Andenpladsen indtog Hingste Feodoro der ligesom sejrhoppen er efter Fürstenball (e. Fürstenball / Rosario. Feodoro blev redet af australske Simone Pearce for Helgstrand Dressage. Hingsten opnåede et flot 10-tal for skridt og et 9-tal for kapacitet og et samlet resultat på 8,700.   Klassens to første placerede, der altså begge er efter Fürstenball er hermed også udtaget til at repræsentere Danmark til dressurchampionatet Folksam Scandinavian Open & Breeders Trophy i Falsterbo.   Tredjeplads til UVM verdensmester Sidste års verdensmester for 5-års, Victoria's Secret (e. Vitalis / Fidermark) redet og ejet af Anna Kasprzak, måtte i dag tage til takke med en tredjeplads i 6-års kvalifikationen. Det blev bl.a. til karakteren 9,2 for galop, og en samlet karakter på 8,500.      Det var Carina Cassøe Krüth's dag i dag, med en sejr og en fjerdeplads, ligesom det blev til Fürstenball afkom på både første og andenpladsen ved 6-års kvalifikationsstævnet i Billund (Arkivtoto: Tine Lessèl)  