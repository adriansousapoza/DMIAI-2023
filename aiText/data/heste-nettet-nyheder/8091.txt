Pressure Pad afslører skævheder
2011-09-27T20:10:07
Sadelmageriet tilbyder nu måling af trygfordeling fra sadel og rytter. Dette gøres med det trådløse system Pressure Pad, der placeres under sadlen og måler tryg med elektroniske sensorer. Pressure Pad er et elektronisk underlag der via 256 sensorer måler den præcise trykfordeling fra rytter og sadel. Det er utrolig effektivt til at påvise evt. trykninger før der bliver lavet permanente skader, samt som kvalitetsstempling af sadlens tilpasning i forhold til hestens ryg. Pressure Pad kan endvidere bruges til at påvise hvorvidt rytteren sidder lige, forskelle fra højre til venstre volte og forskelle mellem gangarterne. Systemet er trådløst, så paddet lægges under sadlen og optages under ridning, hvorefter forløbet kan ses og analyseres direkte på computeren. Lignende systemer bruges over hele verden af både dyrlæger, fysioterapeuter, sadelmagerer og underviserer. Sadelmageriet ser systemet som en optimal løsning for at tilbyde den bedst mulige service til ryttere og ikke mindst hestens ryg. Systemet er blandt andet blevet brugt ved servicering af de engelske OL-rytteres sadler i forbindelse med forberedelser til OL i Bejing 2008 samt mod OL i London 2012. Bag Sadelmageriet står 28-årige Stine Julø, der selv har afsæt i ridesporten som militaryrytter og galoptræner, og hun har gennem mange år samarbejdet med hestedyrlæger over hele Sjælland. Stine har taget uddannelsen som sadelmager i England ved det internationalt anerkendte Society Of Master Saddlers, og har været i lære ved Gardehusarregimentets Hesteskadron i Slagelse hos Master Saddler Jan Guldborg. Læs mere på www.sadelmageriet.dk Kilde: Sadelmageriet