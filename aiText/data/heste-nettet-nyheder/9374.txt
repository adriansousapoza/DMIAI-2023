Frederiksborgavl: Endnu en triumf fra Stutteri Svinding
2012-09-08T08:20:40
  Ved Frederiksborg Hesteavlsforenings føl- og plagskue i Jylland den 18 august 2012 præsenterede Stutteri Svinding ved Helle Handll igen i år et suverænt hingsteføl. Guiness Svinding er et brunt føl efter F: Aschlan Enghaven M: Sonnerupgårds Diane. Det fik karaktererne 9999 9 med beskrivelsen: Et passende stort harmonisk hingsteføl af særdeles god type. Velrejst hals, gode udfyldte rammer. Velvinklet og velstillet fundament. God skridt og særdeles god trav. Et dejligt velproportioneret hingsteføl med et godt frederiksborg præg. Ved den afsluttende konkurrence om titlen årets føl/plag 2012 blev Guiness Svinding en overlegen vinder.   Ved følskuet i 2011 fremviste Stutteri Svinding ligeledes et hingsteføl. Det var den isabellafarvede Gulliver Svinding, som er helbror til Guiness Svinding. Her blev der for første gang nogensinde i Frederiksborg Hesteavlsforenings historie givet 9999 9 i en følbedømmelse. Men i år skete det utrolige atter engang.   Stutteri Svinding's avlshoppe er den smukke gule Sonnerupgårds Diane, som er efter elitehingsten Salisbury Vejleby, og hun er et resultat af et imponerende avlsarbejde igennem adskillige årtier fra Bent Jensen, Sonnerup. Bent Jensen blev fornyeligt udnævnt til æresmedlem i FHF pga. hans avlsresultater .   Ved FHF's kåring på Sjælland i samme weekend var årets hoppe 2012 også efter Sonnerupgårds Diane. Det var Bent Jensens isabellafarvede 5 års hoppe Sonnerupgårds Isabel F: Juvel Tågerup.   Hos Stutteri Svinding glæder man sig over at have fundet en avlskombination med Aschlan Enghaven, som giver afkom med både et excellent eksteriør og bevægelse, samt en robust psyke. Helle Handll ser forventningsfuldt frem til at modtage næste føl i 2013.    Guiness Svinding  