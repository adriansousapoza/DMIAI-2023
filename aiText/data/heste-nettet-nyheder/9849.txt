Antibiotika kan forårsage diarre
2013-03-17T21:31:09
Heste som behandles med antibiotika, kan udvikle diarre, selv om den infektion hesten bliver behandlet for, ikke i sig selv forårsager diarre.  Diarre er er en af de uønskede bivirkninger ved anvendelse af antibiotika. Visse typer af antibiotika kan medføre diarre som følge af forstyrrelser i fordøjelsessystemet som anvendelsen af antibiotika forårsager.  Ifølge Scott Weese, professor på det veterinære institut på Ontario Universitet i Canada, kan stort set alle typer af antibiotika, foranledige at den hest der er under behandling får diarre.   Der er dog forskel på, hvilke typer af antibiotika der er mest tilbøjelig til at fremkalde denne type bivirkninger. Ifølge en stor undersøgelse foretaget af dyrlæge Bonnie Barr, fra hestehospitalet i Lexington, Kentucky, fandt man, at heste behandlet med bredspektret kombinationsantibiotika, havde større sandsynlighed for at få diarre, end heste der blev behandlet med enkeltstående antibiotika produkter.   Studier viser imidlertid at antallet af antibiotika forårsagede diarre tilfælde, er forholdsvist begrænsede. Ifølge eksperterne er det dog tilstrækkelig grund nok til, at antibiotika kun bør anvendes når det er nødvendigt og det anvendes i de anbefalede doser.  Man bør derfor undgå at give heste antibiotika forebyggende eller 'for en sikkerheds skyld', da antibiotika potentielt vil kunne forårsage problemer, der er større end det problem der i første omgang var årsag til behandlingen.  Frygten for diarre som følge af antibiotika, bør dog ikke afholde hesteejere fra at bruge antibiotika. Det skal naturligvis anvendes når der er tilstrækkeligt begrundet behov herfor. I denne sammenhæng må risikoen for diarre siges at være et mindre onde, og særligt fordi sandsynligheden for at hesten får denne bivirkning i alle tilfælde er relativt begrænset. Fornuftig fodring af hesten og rigelig adgang til vand, kan endvidere være med til at afhjælpe problemer med diarre, som følge af antibiotika, og være med til at afkorte forløbet.   Den mest almindelige form for antibiotika, der anvendes til heste i Danmark, er af den bredspektrede type.    Forsidefoto: JP-Photo.dk