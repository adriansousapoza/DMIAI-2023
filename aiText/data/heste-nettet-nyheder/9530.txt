Super H T Byg skadet og færdig for i år 
2012-11-04T10:33:12
Et af trækplastrene i årets avlsløb for hingste og vallakker, Super H T Byg, er kommet til skade i folden og kan ikke starte med i år. Selv om det sikkert ikke kun er travtræner Henrik Lønborg, der lige nu går rundt og snøfter på grund af efterårets kommen, så har han nok mere grund til det end de fleste. Som træner af en af S-årgangens bedste, Super H T Byg, har han i torsdags desværre måtte slette sin talentfulde årgangshest i søndagens Dansk Avlsløb for hingste/vallakker i Aalborg. »Han har åbenbart lavet et eller andet ved sig selv ude i folden, så han var efter et let intervalarbejde torsdag halt på et bagben. Han når ikke at blive klar til noget mere i år og skal derfor heller ikke start i grand circle«, siger Henrik Lønborg.Må godt komme i fold De første indikationer på skadens omfang går i retning af en forstrækning i en sene, og det skulle betyde to måneders total pause. »Han må godt skridte og gå i fold, så selv om han er hingst og frisk, så skal vi nok komme igennem det. Men det er bestemt dagens dårlige nyhed og nedtur for ejeren også«, siger Henrik Lønborg. Super H T Byg har indtil nu blot leveret et dårligt løb, og det var som favorit i Dansk Trav Kriterium, hvor hesten ikke havde fået nok væske inden løbet. Med en Super H T Byg ude af billedet til avlsløbet søndag må Lundentræner Steen Juul bag Sylvester påtage sig favoritrollen til førstepræmiens 83.000 kroner.Af Hestesportens Medier  Super H T Byg har gjort sin sidste start for Henrik Lønborg i denne sæson. Foto: Lasse Jespersen/ Travfotos.dk.