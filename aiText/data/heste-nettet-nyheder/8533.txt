Afslutning af Dansk Varmblods 35-dages test  
2012-02-09T20:55:21
  Det blev ikke en af de hingste, der i forvejen var godkendt til afprøvning i Dansk Varmblod, der løb med sejren i dressurafdelingen af 35-dages testen. Det blev i stedet hingsten Da Vinci e. Danone/Polarjaeger. Han opnåede samlet 832 point og fik følgende træningsbeskrivelse:   Hingsten er særdeles omgængelig og håndterbar, og har et særdeles godt og ukompliceret temperament, men en følsom karakter. Hingsten arbejder villigt og smidigt med god indundergriben og energi i alle 3 gangarter. Mere albuefrihed ønskes. Hingsten har arbejdet stabilt og positivt under forløbet.    Da Vinci er ikke et helt ubeskrevet blad, idet han sidste år kvalificerede sig til finalen i 4 års championatet.   På andenpladsen kom Freezbee-Pari e. Firenze/Akinos med 811 point skarpt forfulgt af Blue Hors Touch Me e. Tuschinski/Kennedy med 809,5. Araberhingsten Zonyx OX bestod ligeledes prøven med 776,5 point.   På springsiden blev prøven vundet af Volstrups Cash e. Volstrups Casillas/Churchill med 837 point. Han fik følgende træningsbeskrivelse:   Hingsten er særdeles omgængelig og håndterbar, har et særdeles godt og ukompliceret temperament, samt en god karakter. Hingsten arbejder positivt med god smidighed og energi. God ridelighed. Hingsten springer forsigtigt, i god balance med et godt overblik. Springer med stor kapacitet og med velbalanceret kraftfuld galop. Konkurrenceegenskaberne i springning er særdeles gode.   På andenpladsen finder vi Catch It Ask e. Casall/Locato med 775 point.   Se samlede resultater her    