Jubilæumsturnering kom godt fra start i Silkeborg
2017-01-25T14:50:41
De første point i Dansk Ride Forbunds 100-års Jubilæumsturnering blev uddelt i weekenden, da Silkeborg Rideklub (SIR) afviklede årets første breddekvalifikationsstævne   Over 100 til start i Silkeborg Ikke mindre end 109 ryttere var til start i det midtjyske, og her var især Harridslev Rideklub (HARK) rigt repræsenteret, og klubben formåede at samle 80 point DRF's jubilæumsturnering.   Harridslev Rideklub har taget føringen I 100-års klubturneringen kan rytterne samle point til deres klub i samtlige af rideforbundets discipliner ved udvalgte stævner i hele Danmark. Den klub, der opnår flest point i turneringen, vinder en flot Ifor Williams hestetrailer, mens den klub, der kommer ind på andenpladsen, vinder et jubilæumsspring fra Viffeldt Safety System.   Efter weekendens stævne i Silkeborg har Harridslevs Rideklub taget føringen i turneringen med 80 point. På en foreløbig andenplads kommer Højris Rideklub (HJRK) med 30 point. Næste stævne, hvor der kan hentes point, er breddekvalifikationsstævnet i distrikt 8 den 5. februar.   Hvordan kommer jeg med? Det er nemt at være med i 100- års klubturneringen og samle point til netop din klub. Alt du skal gøre er at tilmelde dig en klasse, som er en del af 100-års turneringen i en eller flere af de discipliner, du har interesse i. Får du point i klassen, får du en flot jubilæumsroset, og de optjente point bliver automatisk sendt ind til rideforbundet, som løbende opdaterer status for turneringen på http://www.100aar.rideforbund.dk   Af DRF's kalender kan du se, hvor der er stævner i nærheden er dig. Stævner med spring og dressurklasser offentliggøres dog først i løbet af februar.    De flotte jubilæumsrosetter pryder her holdet fra Mejlby Rideklub (MER).