CSIO*** Grand Prix med spændning til det sidste!
2014-05-18T17:40:27
I dag gik der kun en og den sidste hesteklasse til dette års JBK Horse Festival, da både lilleturs- og mellemtursfinalen blev afholdt i går. Det var den største klasse til hele stævnet, 160 cm Grand Prix springning. I hovedrunden blev der af de mange startende ekvipager redet for at få nulturen og ride indenfor den stramme tid, så man kom videre til omspringningen. Det lykkedes i alt 8 ryttere at ride nul i hovedrunden, heriblandt danske Søren Pedersen til stort jubel fra publikum. Da i alt 13 ryttere gik videre til omspringningen, kom også danske Shannon Mejnert Ketterle med til omspringningen, da det lykkedes hende at ride den krævende bane fejlfrit på forhindringerne men desværre med 2 fejl på tid. Yderligere to ryttere kom videre til omspringningen med 1 tidsfejl og de to hurtigste med 4 fejl fra hovedrunden kom også videre til omspringningen. Shannon var den første af de to danske ryttere til start i omspringningen, hvor det blev til 18 fejl i omspringningen og i alt 20 fejl og en placering som nr. 13 i klassen - et resultat som må siges, omspringningen til trods, var rigtigt fint for den unge rytter. Da rytterne med 0 fejl fra hovedrunden begyndte at komme ind på banen, begyndte det for alvor at gå stærkt. Det gik stærkere og stærkere jo længere hen vi kom i omspringningen, og man må sige at sidste startende ekvipage både kom, så og sejrede. Det var britiske Holly Gillott på Dougie Douglas som løb af med sejren i tiden 38,01 sek. Marie Demonte fra Frankrig på Thune d'Euskadi havde lige forinden gjort et godt forsøg på at vinde klassen i tiden 38,34 sek, men det viste sig ikke at være hurtigt nok. Danske Søren Pedersen gjorde sit for at lægge sig i toppen af klassen, og han førte da også da han red ud fra omspringningen til stor jubel og klappen fra det danske publikum. Han sluttede på en flot flot tredjeplads i tiden 39,60 sek og var dermed bedste dansker i klassen. Det var yderligere to franskmænd som fik lagt sig på hhv. 4. og 5. pladsen, Reynald Angot på Opera des Loges samt Julien Anquetin på Quanan Rouge. På 6. pladsen kom norske Dag Ove Kringsrød på Dimaro V.d.Looise Heide og augstralske Jamie Kermond på Quite Cassini besatte 7. pladsen. Yderligere placerede var som nr. 8 Christina Liebherr på L.B. Quassiopee de Tivoli fra Schweitz samt også fra Schweitz nr. 9 Janika Sprunger på Uptown Boy. Rolf-Gören Bengtsson fra Sverige blev nr. 10 på Unita ASK. Dernæst kom to mere fra Schweitz, Jufer Alain på Wiveau M på 11. pladsen samt Frederique Fabre Delbos på Nirvana Basters som nr. 12 og som sidst placerede havde vi den unge danske rytter Shannon Mejnert Ketterle. Derudover var de danske resultater i klassen var generelt rigtigt fine. Andreas Schou fik en enkel bom på tripelbarren på Lenardo der Kleine, hvilket må siges at være et rigtigt flot resultat i betragtning af, at han kun har redet hesten i omkring 1½ måned. Søren Møller Nielsen kom også igennem klassen med 4 fejl på aller sidste forhindring på hoppen Verlerne, som var hoppens første Grand Prix af sådan en størrelse. Rikke Haastrup kom igennem banen med 13 ærgelige fejl på Qualico du Bobois, heraf den ene var på tid. Se resultaterne HER.