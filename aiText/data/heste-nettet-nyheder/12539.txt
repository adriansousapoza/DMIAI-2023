Isabel Werth topper FEI ranglisten
2016-11-09T19:56:31
Den erfarne tyske dressurrytter Isabel Werth topper FEI World Cup verdensranglisten efter hendes spektakulære sejr i oktober i Lyon, og skubber hermed hendes egen landsmand Kristina Bröring-Spreche ned af tronen, som hun ellers har siddet solidt på de meste af 2016.   Isabel Werth topper FEI listen Den 47-årige rytter Isabel Werth har indtaget tronen i toppen af FEI World Cup ranglisten, efter hendes seneste mange succesfulde ridt på hesten Weihegold Old, som hun selv ejer og som hun vandt guld for hold på og individuelt sølv i Rio 2016.   Hun vandt sensationelt og slog egen personlig rekord i freestyle i Lyon i sidste uge, hvor hun opnåede 90,09% på den 11-årige hoppe. "Isabel og Weihegold Old blæste konkurrenterne ud af banen ved FEI World Cup dressur konkurrencen i Lyon", Udtalte FEI dressur direktørs Bettina de Rham efterfølgende.   Isabel Werth er nærmest en legende indenfor dressurkredse. Hun har sikret sig et imponerende antal olympiske medaljer, som med legene i Rio når op på hele 10 stykker. Desuden holder hun 7 verdensmesterskabsmedaljer og 14 EM medaljer.   Fortrænger landsmand fra førstepladsen Isabel Werths flotte resultater fortrænger hermed endnu en landsmand fra førstepladsen på FEI's dressurrangliste, nemlig Kristina Bröring-Spreche på hesten Desperados, som denne ekvipage ellers har siddet solidt på, igennem de sidste 9 måneder.   Carl Hester rykker op i feltet Alt imens endnu en tysker, Drothee Schnider på hesten Showtime FRH og amerikanske Laura Graves på hesten Verdades fastholder deres pladser på tredje og fjerde pladserne, så har den succesfulde temleder af de britiske dressurhold Carl Hester selv avanceret op på listen med sin store temperamentsfulde vallak Nip Tuck. Ekvipagen har på det seneste gjort det så godt, at de er rykket hele 3 pladser op, fra en ottende plads til en femteplads.   Danske islæt ligeledes succesfulde Fiona Bigwood på Attherupgaards Orthilia, er den næst bedst placerede britte, Hun er rykket en enkelt plads frem i feltet fra en 18. plads til en 17. plads, mens den enormt populære ekvipage Charlotte Dujardin på Valegro ligger på en 41. plads, og den sidste brittiske rytter fra Rio OL Team Hester, ligger på 45. pladsen.   Den for Helgstrand Dressage ridende så succesfulde spanske rytter Severo Jesus Hurado Lopez på hesten Lorenzo, som bl.a. var en suveræn vinder af FEI wold Cup dressurkonkurrencerne ved JBK i Odense i oktober, har ligeledes taget et ordentligt hop op af ranglisten. Han er rykket hele fire pladser op og ligger nu på en 10. plads.   Danske ekvipager længere nede i feltet Vi skal en del længere ned i feltet end de første 10 placeringer, før vi møder den første rene danske ekvipage.   Anna Kasprzak med Donperignon ligger som den første danske rytter på en 18. plads på FEI ranglisten. Cathrine Dufour med Atterupgaards Cassidy, ligger på en 22. plads og Agnete Kirk Thinggaard ligger med Jojo Az på en 28. plads.   Mikala Münter Gundersen på My Lady, er næste dansker på plads nr 35, efterfulgt af Lars Pedersen på Mariett på plads nr 53. og Anders Dahl, på Selten HW, som ligger på plads nr 55.   Rikke Svane som ellers på det seneste har gjort det fantastisk godt, med sin egen tyskavlede trakehner avlshingst Finckenstein TSF indtager 76. pladsen på FEI's rangliste over dressurryttere.   Du kan se hele ranglisten her      Isabel Werth på Weihegold