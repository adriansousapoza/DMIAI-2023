Næsten dansk sejr i Youngster Cup
2017-03-10T11:00:16
Her til morgen i Herning Messe Center gik der Equsana Youngster Cup, som er en international klasse for de 6- og 7-årige heste. Det var en speedklasse, og selvom der var tale om unge heste, er der stadig stærk konkurrence med så mange gode danske og udenlandske heste og ryttere.   Det blev Juri Sokolovski fra Estland der med Mama Mia løb med sejren, efter de red i den vanvittigt hurtige tid 52.96 sek. Andenpladsen gik til gengæld til en dansker - det var Robin Grauff-Jacobsen med Gwintosca HBC, der holdt sig rigtigt godt til med tiden 54.16 sek og trejdepladsen gik til Maureen Bonder med Filemon, efter de krydsede målstregen i tiden 54.16 sek.   Yderligere to danskere kom med til præmieoverrækkelsen - det var Dennis Steffenaur med Enghøjs Duchess og Rikke Haastrup med Crazy Daizy Z. Yderligere placerede af danskere var Thomas Dresler med Chaccolino, Mathias Nørheden Johansen med Contonio, Peter Lykke Svendsen med PS Cat, Karen Møller Rohde med Fendi Ask, Thomas Sandgaard med Sierra, Allan Bilgrav Christensen med Ludwig Enggaard samt som sidst placerede Gustav Christian Jacobsen med Fayot. Resultatlisten for klassen kan ses HER.