Britisk dressurrytter scorer 100 %
2014-06-28T22:31:38
For angiveligt første gang, er det lykkedes en dressurrytter at score 100 % . Det skete da en britisk rytter høstede en næsten hypotetisk række af lutter 10-taller, i en gangartsklasse ved Ottawa, dressur festival i Canada.   Lutter 10-taller Selvom der de senere år, har været en tendens til, at der gives karakterer i dressurkonkurrencer, der efterhånden bevæger sig højere op ad skalaerne, er det formentlig ikke sket tidligere, at en dressrytter i en officiel konkurrence, har scoret lutter 10-taller. Dette er nu en realitet.   Drømmekarakter Den britiske rytter Neil McIntosh med hesten JazzBeat, scorede en perfekt 10-tals række ved materialeafprøvningen ved Ottawa dressur festival i Canada, der blev afviklet fra den 30. maj til den 1. juni i år. Niel McIntosh, er hermed den første rytter, der har scoret den magiske 100%, nogen sinde, i en officiel konkurrence.   Materiale-test for ungheste Materialetesten, hvor karakteren blev opnået, blev gennemført for 3 og 4-års heste. Bedømmelsen omfatter tildelingen af 30 point (3x10) for eksteriør, gangartskarakterer, hvor der blev afgivet 20 point (2x10) for henholdsvis, skridt, trav og galop, samt 10 point for overordnet indtryk - ialt 100 mulige point, som altså var den karakterJazzbeat indkasserede.   Kendt afstamning Jazzbeat er ud af en i Danmark særdeles kendt afstamning. Jazzbeat er efter hingsten Jazz på en Sandro Hit hoppe. Neil har selv importeret hesten fra Holland, og har først tilredet ham i januar i år.   "Jeg vidste at hesten var noget helt særligt, da jeg udpegede ham på folden som plag, men jeg var helt overvældet over karakteren vi fik", oplyser Neil overfor det britiske hestemagasin Horse & Hound. "jeg vidste han gjorde det godt, men havde ingen urealistiske eller super ambitiøse forventninger til ham, da det var hestens første deltagelse i en konkurrence. Jeg er meget spændt på, hvordan han kommer til at udvikle sig i fremtiden", oplyser han til bladet.   Neil er oprindeligt fra Aberdeen i Skotland, men har de sidste 5 år, været bosiddende i Canada, hvor han importerer og træner heste.      Jazzbeat til sin imponerende fremvisning  