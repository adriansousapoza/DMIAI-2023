Svensk sejr i T.2 A-finale
2013-02-23T15:46:51
A-finalen i T.2 er gået, og det blev til svensk sejr til Josefin Birkebro og Sleipnir frá Þorbergsstöðum med 7,25 i samlet karakter.   I T.2 rides blandt andet tølt for løse tøjler, og Josefin fremviste en legende let tølt med suveræn kontrol, som hun høstede 8,0 for fra to af de tre dommerpar.   Danske Annika Skrubbeltrang måtte tage til takke med en tredjeplads, hvilket publikum da også var overordentligt begejstret for ved præmieoverrækkelsen.   Jeanette Holst, også fra Danmark, havde nogen problemer i tølt for løse tøjler og fremviste ikke så overbevisende, som man kunne ønske, hvilket i den disciplin resulterede i en samlet karakter på 4,0 og en femteplads.  En glad Josefin, der her til præmieoverrækkelsen viser, at hun ikke bare mestrer tølt for løse tøjler men også uden tøjler. JP-Photo.dk  