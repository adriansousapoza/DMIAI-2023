Valegro vinder Freestyle i Aachen
2014-07-21T12:42:04
Så blev der genoprejsning til Valegro, som vandt FEI Grand Prix Freestyle med hele 87,9%, dog ikke i konkurrence med Matthias Rath og Totilas, da hingsten blev trukket fra konkurrencen.   Suveræn vinder Chrlotte Dujardin og Valegro, viste igen deres sædvanlige suveræne stil i søndagens FEI Grand Prix Freestyke, hvor de høstede den spektakulære procentsum 87,9 %. Hele to dommere tildelte ekvipagen over 90% for det flotte program. Hermed fik ekvipagen genoprejsning fra Grand Prix Speciale, hvor Matthias Rath og Totilas sejrede og henviste verdensmesteren til en andenplads.   Totilas trukket fra konkurrencen For Dujardin og Valegro, var der imidlertid ikke tale om revanche over Matthias Rath og Totilas, da Rath valgte at trække Totilas fra konkurrencen.   Det blev vurderet, at hingsten, som blot for nylig er kommet tilbage i træning igen, men som gjorde rent bord ved både at vinde Grand Prix Speciale og Grand Prix'en i weekendens stævne i Aachen, ikke skulle risikere overlast ved at gennemføre endnu et program, og han blev derfor trukket fra konkurrencen på det over 30 grader varme stadion.   3. og 4. plads til Tyskland Valegros nærmeste konkurrenter var Tysklands Helen Langehanenberg med Damon Hill NRW som opnåede 86,025 % efterfulgt af Isabell Werth med Bella Rose 2, som opnåede 85,15 % i konkurrencen      Dujardin og Valegro