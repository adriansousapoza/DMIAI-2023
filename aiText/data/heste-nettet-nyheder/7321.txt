Stort ponystævne på Vilhelmsborg fra d. 17.-20. februar 2011
2011-01-18T21:38:50
Danish Derby Horse Shows åbner endnu engang dørene på Vilhelmsborg for et stort springstævne. Denne gang er det ponyryttere, juniorer og youngriders der skal dyste i den store arena. Stævnet afholdes i februar, og der afholdes hele to stævner på én gang.  Det ene stævne er et CSI-stævne, som er et internationalt stævne. Det er det eneste stævne i Danmark af denne karakter, og det skal blive spændende at se flere nationaliteter dyste mod hinanden. Sidste år deltog ekvipager fra både Tjekkoslovakiet, Sverige, Schweiz og Norge, og der forventes igen i år deltagere fra mange lande. Til dette stævne vil der deltage Kat. I-ponyer, juniorer og youngriders. Samtidig med CSI-stævnet, afholdes landsstævne for ponyer fra hhv. Danmark, Norge og Sverige. Dette stævne afvikles også på Vilhelmsborg, og her har både kat. III-, II- og I-ponyer mulighed for at deltage. Det er en ekstraordinær oplevelse at deltage i dette stævne, da det afholdes under internationale forhold. Det er samtidig en god mulighed for at opleve den stemning og de krav der er, når og hvis man har planer om at ride udenlands.  Hvad gør man hvis man ønsker at deltage i ovenstående stævner: Vil du deltage i CSI stævnet for Kat. I-ponyer, juniorer og youngriders, skal du skrive en mail til Trine Bach fra rideforbundet: tbh@rideforbund.dk. Du skal minimum være kategori 4-rytter for at deltage. Ønsker du at deltage i ponylandsstævnet, som afholdes under internationale forhold, kan du tilmelde dig via infosport : Tilmelding til pony B stævne Kilde: Pressemeddelelse