Legendernes tid i Olympia
2013-12-28T11:18:04
Ved konkurrencerne i sidste uge i dressur på Olympia International Horseshow i London, blev der skrevet historie. På et propfyldt stadium blev de veloplagte tilskuere, vidner til en regn af 10- taller til de deltagende topryttere og en ny verdensrekord i grand prix kür, og der var kvalitetsunderholdning for alle pengene. Her føger et par highligts.   Regn af 10-taller Andrew Gardner, præsident for dommerjuryen udtalte efter komkurrencen " Jeg har mistet tælling på hvor mange 10-taller jeg har givet i dag på tværs af de top-placerede ryttere. Det virkede bare som den rigtige karakter at give. Det var verdensklasse, at være her og virkelig sport på ekstremt højt niveau".   At der var mange enestående præstationer netop ved dette stævne, til trods for at ingen tyske ryttere deltog, står helt klart. De fire top-placeringer blev alle delt mellem britterne og hollænderne, mens danskerne indtog mere beskedne pladser udenfor medaljerækkerne. Suveræn Dujardin Charlotte Dujardin og Valegro var først og fremmest 'talk of the town'. Hun afsluttede et fantastisk år, hvor hun erhvervede sig den eneste verdensrekort der endnu ikke var hendes, nemlig Grad Prix Kür og opnåede den fantastiske karakter på 93.975%. Hun fik taget i Olympia til at rejse sig over et stort hjemmepuplikum i den pakkede 8.000 personers sal, og sog hermed Edward Gal's allerede legandariske rekord fra 2009 med Totilas på 92.3%.  Hendes mentor og træner Carl Heste, som ligeledes deltog i Olympia, og som ejer halvdelen af Valegro hendes sagde efter hendes sejr: " Jeg var klog nok til at give hesten til den rette person. Det er vigtigt at yngre mennesker - smukkere mennesker - kommer ind i sporten. Det er nyt blod og det er spændende og inspirerende. Det er skønt at se hvor hurtigt en med talent, der bliver hjulpet i den rigtige retning med en fantastisk hest, kan klare sig, og vinde guldmedaljer og sætte nye verdensrekorter" Blændende Edward Gal Endnu en fantastisk præstation kom netop fra den tidligere verdensmester Edward Gal på hans nye hest Undercover i Küren. De præsterede 87.425%, en fantastisk fremgang siden Edward Gal overtog hesten for to år siden. Dette vidner både om denne hests fantastiske gangartspotentiale, men også om Edward Gals ridemæssige evner, som resulterede i et næsten fejlfrit ridt, en stærkt forbedret passage, en imponerende gallop med masser af kvalitet, energi og løft. Edward Gal jokede på den efterfølgende pressekonference med følgende ord: Sidste år fik jeg 74%, i år 87%, må måske det bliver 96% til næste år. " og han fortsatte: "Alt er ved at falde på plads. Jeg har redet ham i to år og nu begynder jeg at føle at han er min hest. Han er meget mere afslappet og jeg begynder at føle jeg kan gøre noget med ham. Det viser at det er noget der tager tid og ikke kan ske over natten", tilføjede Edward Gal. Rutineret Natalie zu Sayn-Wittgenstein Natalie blev bedst placerede dansker og endte på en sjette plads, med den aldrende og delvist pensionerede Digby. De opnåede en karakter på 76,9% med deres "Dansez Maintenant" ridt og fremviste et solidt ridt med enkelte småfejl i piroetterne, men som altid med en fremragende piaffe og passage.   Romanov Romanov - den tidligere Blue Hors Romanov, præsterede med sin nye rytter Hans Peter Minderhoud betydeligt bedre i küren end den tidligere skuffende grand prix. Storslået orkestermusik, passede godt til hingstens store bevægelser. Selvom Romanov blev distraheret af publikum i skridten, og til trods for, at bagbenene godt kunne have været mere aktive, var changementerne på plads og særligt traversaderne kompenserede for de øvrige småfejl, og inkasserede ekvipagen 77.675%.   Generel høj kvalitet og bredde Selv uden deltagelse af de stærke tyske ryttere, vidner stævnets regn af 9 og 10-taller og den nye sejr og verdensrekord til Dujardin - om en ekstrem høj kvalitet og bredde i verdenseliten for tiden. Uden tvivl skal Danmark anstrenge sig for at gøre sig gældende blandt medaljetagerne i de kommende world Cup stævner. Det bliver spændende om vores nye unge profiler, fremadrettet kan blande sig i toppen med de nye udenlandske talenter.    Charotte Dujardin og Valegro, efter deres nye verdensrekord