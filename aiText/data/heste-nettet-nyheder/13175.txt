Sille og Darius genvinder U25 DM guld med næsten 77%!
2017-07-09T14:56:55
Hattrick til Sille Engermann på et publikum propfyldt Broholm Gods, da hun på Darious, med et super flot, sikkert og afvekslende kür program overlegent vinder U25 finaleklassen ved DM med næsten 77%. Hermed har den regerende U25 danmarksmester overbevisende taget guldet, og genvinder hermed sin titel som danmarksmester i 2017   Propfyldte men urolige tribunepladser Det var dejligt at se, at der var næsten propfyldt på tribunepladserne på Broholm Gods i dag, hvor de spændende finaler skulle stå. Det gav desværre også lidt uro på tribunepladserne under U25 finalen, så arrangørerne måtte henstille publikum om at holde sig i ro under selve programridningen. Men det var dejligt at se, at så mange havde valgt det gode sommervejr til at nyde synet af Danmarks bedste dressurryttere, og stemningen var høj under afviklingen af Kür programmerne, med ofte iørefaldende og dramatiske musike lydsider.    Hattrick og DM for U25 til Sille Engermann og Darius Sille Engermann lagde sig med Darius i front af konkurrencen allerede efter første afdeling af DM for U25 dressurryttere foran Marene Storkborg og Sofie Andersen (se her). Dette holdt hele vejen til og med den endelige kür finale i dag søndag.   Sille Engermann har hermed genvundet sit DM for U25 ryttere og tager endnu et år som Danmarksmester.   Næsten 77% i küren og stor afstand til konkurrenter Med et meget flot, flydende og sikkert program satte Still Engermann punktum med maner for mesterskabskonkurrencerne, da hun på Darius opnåede en karkter på hele 76,925 og satte den primære konkurrent Marlene Storkborg og Fritz til vægs. Selvom også Marlene Storkborg leverede et absolut godkendt og flot program til 71,175, var det langt fra tilstrækkeligt til at nå op til Sille, der i dette mesterskab bare har lagt større og større afstand til feltets øvrige konkurrenter.   Resultatet for DM U25 2017 bliver hermed: Guld: Sille Engermann på Darius med 219,92 point Sølv: Marlene Storkborg på Fritz med 207.982 point Bronze: Sofie Andresén Rasmussen på Uno C med 192.18 point Stort tillykke til alle tre medaljetagere og til Sille og Darius med generhvervelsen af DM for U25 i 2017!   Se resultaterne fra küren her   Se U25 mesterskabets samlede resultater her     