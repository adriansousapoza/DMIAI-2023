Dressurens Venner inviterer til dressur-clinic med den internationale toptræner- og rytter Jan Brink
2014-05-22T10:07:20
Dressurens Venner inviterer til dressur-clinic med den internationale toptræner- og rytter Jan Brink mandag den 26. maj 2014 kl.18.00 på Bregnerødgård, Høveltevej 67, Birkerød.   Temaet er: Talentudvikling, sponsorjagt og guide til bedre PR- og mediedækning.   Dressurens Venner har i år valgt at sætte fokus på temaerne: Udvikling af talentarbejde, sponsorjagt og bedre PR-mediedækning. Jan Brink vil fortælle om den svenske succesmodel i udvikling af talenter samt sponsorpleje. Clinicen afsluttes med en rideopvisning med to af hans elever: danske Anna Zibrandtsen og svenske Marina Mattsson.   Tidligere prisbelønnet nyhedsvært og journalist Vibeke Hartkorn vil komme og give et kort indlæg omkring vejen til bedre PR- og mediedækning.   Afslutningsvis vil de danske DM, NM, WEG og OL medaljetagere i paradressur, Stinna Tange Kaastrup og Caroline Cecilie Nielsen give opvisning på deres heste, samt holde et kort indlæg omkring handicappedes vilkår.   Det hele styres og bindes sammen af dyrlæge og internationale dressurdommer Hans-Christian Matthiesen.   Der er fri entré for medlemmer af Dressurens Venner.   Entré for ikke-medlemmer er kr. 100 kr.- inklusiv medlemskab for resten af 2014.   Tilmelding til arrangementet på mail: info@dressurensvenner.dk    Stinna Tange Kaastrup og Steffi Graf. JP-Photo.dk