Uddannelsestema: Hestevelfærdsrådgiver
2011-04-13T12:02:42
Rigtig mange står overfor at skulle vælge uddannelse i den kommende tid, og det kan være lidt af en jungle at finde rundt i. Der er mange beslutninger, der skal tages, og mange spørgsmål, der skal overvejes. Heste-Nettet har samlet information om forskellige uddannelser med dyr, primært med henblik på at kunne arbejde med heste, og så har vi talt med folk, der allerede er i gang og gerne vil dele deres oplevelser med os. Beskrivelse Hestevelfærdsrådgiverforløbet henvender sig såvel til den almene hesteejer, der gerne vil vide mere eller vil undervise andre hesteejere på et basisniveau indenfor dette område, som til den etablerede underviser, der gerne vil kende noget til videnskaben bag hestetræning. Ønsker du at arbejde med heste, der udviser adfærdsproblemer, kan du videreuddanne dig og specialisere dig efter endt uddannelse som hestevelfærdsrådgiver. Under uddannelsen beskæftiger man sig med emner som indlæringspsykologi, adfærdsbiologi og hesteadfærd, pædagogik, sygdomslære og pleje, anatomi og biomekanik, gymnastisering af hesten fra jorden, ridning og ernæring og hove. Varighed 17 måneder. Der er tale om weekendkurser. Optagelse Næste hold starter januar 2012. Økonomi Den samlede pris for uddannelsen er 36.000 kr., som betales over tre rater á 12.000 kr. Såfremt du ikke ønsker at beskæftige dig med ridning, men kun velfærd og arbejde fra jorden, kan du vælge en komprimeret udgave af forløbet, som koster 33.000 kr. der betales over tre rater á 11.000 kr. Uddannelsessteder Center for Dyreterapi, Kringelhøjvej 12, 9850 Hirtshals. Uddannelsesartiklerne er et forsøg på at samle information om uddannelser med heste. Redaktionen modtager gerne tilføjelser, rettelser og gode idéer.