Marie Moesgaard vandt Grand Prix i Odense
2011-10-23T13:02:08
Marie Moesgaard og Corland Dane Dalgaard vandt søndag den etstjernede Grand Prix-klasse ved JBK-stævnet i Odense. Martin Dinesen Neergaard red sig til andenpladsen på Luciana.   Med en fejlfri omspringning i tiden 34,22 sek. sejrede Marie og Corland Dane Dalgaard (DV e. Corlando/Racing Ace XX opdr. Knud Erik Hahn) i Stutteri Ask Grand Prix mens ungrytteren Martin Dinesen Neergaard indtog andenpladsen på hoppen Luciana (Old. e. Landor S/Prinz Paradox) med en fejlfri runde i tiden 36,00 sek. Hollandske Emile Tacken red Ballerina Z (Zang. e. Balou du Rouet/Hamlet) ind på tredjepladsen.   Hans Ley og Kong's Babados (DV e. Willemoes/Racot opdr. Hans Ley) satsede hårdt i omspringningen men fik et ærgerligt nedslag på sidste forhindring og måtte således tage til takke med 6. pladsen.   Se hele klassens resultat i dette link