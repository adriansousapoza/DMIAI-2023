Sidste dag med dressur på Dorthealyst, Dansk Køre Selskab 
2012-05-05T11:55:37
  Køresporten afholder DM hvert andet år, i år i Horsens, og når året starter spekulerer man jo på, om der kommer nye kuske frem, der kan komme i spil om medaljerne. DM ligger midt i juli. Stævnet på Dorthealyst er det første i denne sæson og dermed stedet hvor disse iagttagelser begynder.  Lars Dau, den nuværende danmarksmester, der kører 2-spand pony er igen favorit, han vandt klassen lørdag, ret overlegent med 41,98 strafpoint, og da vi ved at han også er en habil maraton- og forhindringskørselskusk, bliver han svær at slå. Det var helt velfortjent. Om man så det fra den ene eller anden side gjorde ingen forskel. Det som fanger øjet, når man står på sidelinjen er spandets holdning, at de stiller ens og for det meste korrekt, og det var en fryd for øjet.  Nummer 2 blev Christof Weihe, fra Tyskland med 52,35 strafpoint, og nummer 3 blev Henrik Sloth med 52,99 strafpoint.  I klassen 1-spand pony er der en kombineret verdensmester, det vil sige når man lægger dressur, maraton og forhindringskørsel sammen, og en verdensmester i dressur. Peter Koux vandt dressuren ved VM sidste år, det gjorde har ikke i går, men fik en flot andenplads med 48,29 stafpoint. Det var den kombinerende verdensmester der slog ham, Kristina Klindt med 44,29 strafpoint. Det var også et flot program, uden fejl, blandt andet paraden, der set hvorfra jeg sad var til en 10 tal, jeg kunne ikke se nogen fejl. Det er i den grad god reklame for køresporten, det så let ud, det var elegant. Peter kørte en smule forsigtigere og så havde han en fejl i venstre galop, den gik simpelthen i den forkerte galop og den blev ikke rettet. Men ellers var det også et flot program. Nummer 3 i klassen blev Rebecca Kristiansen med 51,33 strafpoint.   Landsstævnet Sideløbene med det internationale stævne afvikles der et nationalt stævne. Hvorfor ikke bare starte international? Det kan der være flere grunde til. Hvis man ikke har ambitioner om at komme til VM eller tage til udlandet, behøver man ikke et FEI-pas for at stille op til landsstævnet. Man kan også have fået nye heste, ikke mulighed for at bruge så meget tid til træning eller andet, så man ikke ønske at køre mod de dygtigste, som vil til VM. Det kan også være man bare godt kan lide at komme til en enkelt eller to stævner om året og møde andre hestefolk og have det hyggeligt, så er et landsstævne fint.  Der er enkelte kuske fra norden som også deltager, og grunden her er nok, at man ikke vil ofre et FEI-pas. Måske skal man lige finde ud af, hvor meget der er i hesten eller ponyen. Det kan også være fordi dressurprogrammet et lidt lettere.   Vinder i ponyklassen, hvor der både er 1- og 2-spand, blev Wenche Johannesen fra Norge med 51,36 strafpoint. Og selvfølgelig kører hun med en norsk Fjordhest. Nummer 2 kører med en dansk Fjordhest, Helle Kornerup med 60,32 strafpoint. Nr. 3 blev Pernille Bjerre med 68,96 strafpoint. Hun kører i øvrigt med en Whels Cup-pony født på Dorthealyst.  I klassen 1-spand hest vandt Liselotte Watson med 49,24 strafpoint. Nummer 2 blev Marina Sköld, fra Sverige med 63,36 strafpoint. 3. pladsen blev Helle Jespersen fra Revsø Rideskole med 66,72 strafpoint.  I klassen 2-spand hest vandt helt fortjent Tea Giversen der kører med et spand ejet af Erik Palm Greisen, hun fik 55,30 strafpoint. På andenpladsen kom Lene Kragh fra Norge med 65,15 strafpoint. Ole H. Nielsen blev nr. 3 med 68,10 strafpoint.  Lørdag køres der maraton og efter det kan der nemt være andre der fører klassen. Kristina Klindt og Lars Dau tror jeg kan holde deres placeringer, hvis de ikke er uheldige. Men ellers er alt åben. De første kuske er i forhindringerne der ligger i gå-afstand fra Dorthealyst kl. 10:00.   Skrevet af Jørgen Konge  Lars Dau. Foto: Jørgen Konge