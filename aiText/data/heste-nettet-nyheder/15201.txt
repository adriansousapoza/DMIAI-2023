Agria DRF-mesterskaber reddet
2020-10-03T15:13:13
Årets indendørs Agria DRF-mesterskaber i spring for pony og children er i sidste øjeblik reddet. Det er nu besluttet at rykke stævnet til Vilhelmsborg, så det bliver ikke aflyst alligevel - det er i hvert fald meldingen for nu   Mange ændringer i afviklingen For blot få dage siden var DRF og Fredericia Sportsrideklub nødt til at aflyse det indendørs Agria DRF-mesterskab i spring for pony og children, idet Sydøstjyllands Politi desværre vurderede, at set-uppet i Fredericia ikke kunne leve op til de gældende COVID-19-restriktioner. Efterfølgende har DRF haft løbende kontakt med World Cup Herning ApS, som efter at have været i tæt dialog med det lokale politi har tilbudt at afholde mesterskabet på Vilhelmsborg.   Vilhelmsborg kommer til undsætning Det er nu besluttet at årets indendørs Agria DRF-mesterskaber i spring for pony og children nu alligevel kan afvikles, og vil således løbe af stablen på Vilhelmsborg i weekenden den 9.-11. oktober. På Vilhelmsborg er der tilskuerfaciliteter, som gør, at stævnet kan afvikles forsvarligt under de gældende restriktioner, hvilket bl.a. indebærer, at man kan sikre at tilskuere/publikum i det væsentlige er siddende. Derudover tager stævnearrangøren flere forholdsregler såsom f.eks. at kræve brug af mundbind under hele stævnet. DRF har fuld tiltro til, at World Cup Herning ApS kan sikre en god og sikker afvikling af årets mesterskaber for de unge springryttere, og vi skylder dem en stor tak for at træde til i 11. time.Refundering, tilmelding, etc. Er du én af dem, der var tilmeldt stævnet i denne weekend i Fredericia, får du automatisk dit indskud retur via det betalingskort, du benyttede ved tilmelding, oplyser DRF.    Alle der ønsker at deltage i mesterskabet, når det afvikles på Vilhelmsborg i næste weekend, skal melde til igen via de nye propositioner på Go!.   Har du efter aflysningen af mesterskabet tilmeldt dig Nord-Vest Box Cup, men vil du hellere ride mesterskab, skal du senest mandag den 5. oktober kl. 8 sende en mail herom til spring@rideforbund.dk, så vi kan nå at foretage de nødvendige justeringer, oplyser Dansk Ride Forbund.      Årets indendørs Agria DRF-mesterskaber i spring for pony og children er i sidste øjeblik reddet. Det er nu besluttet at rykke stævnet til Vilhelmsborg, så det bliver ikke aflyst alligevel - det er i hvert fald meldingen for nu (Arkivfoto)