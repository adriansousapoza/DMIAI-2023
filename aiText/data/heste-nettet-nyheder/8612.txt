Monty Roberts i Herning
2012-02-28T19:23:22
Marts måned står for døren, og med det, årets måske vigtigste danske begivenhed indenfor hesteverdenen. Det er tid til den årlige Hingstekåring i Herning. Hingstekåringen har hvert år besøg af et stort udvalg af fantastisk dygtige mennesker der "kan det der med heste". I år er ingen undtagelse.   I år får vi blandt andet mulighed for at stifte nærmere bekendtskab med den verdenskendte Monty Roberts, der har en fantastisk evne til at forstå, og gøre sig forståelig overfor heste.   Monty Roberts har dedikeret sit liv til at gøre verden til et bedre sted for heste og mennesker, og man må sige at han har opnået utrolig meget indtil videre. Monty har redet siden han kunne gå, og han har været sammen med heste altid. Han oplevede tidligt, hvordan datidens træningmetoder skabte utrygge og kuede heste, og har siden arbejdet på at finde en anden måde at træne på. Monty går ind for den ikke-voldelige tilgang til hesten, og har igennem sine mangeårige studier fået stort kendskab til hestens sprog, dette kalder Monty "Equus". Til demonstrationen i Herning vil Monty arbejde med forskellige heste for derigennem at illustrere sine metoder.    Monty Roberts har rejst over hele verden for at videregive sin viden om hestens sprog, og har udgivet flere bøger om emnet. På sin ranch, Flag Is Up Farms, kan man lære at arbejde med heste på en ikke-voldelig måde, og derigennem skabe bedre rammer om sin træning eller sit arbejde med hestene. Monty vil, i Herning, demonstrere nogle af sine teknikker på forskellige heste, imens han forklarer sine og hestens reaktioner i forhold til hestens sprog.   Monty Roberts har igennem årene arbejdet med et utal af heste og mennesker, og har igennem sit arbejde været med til indføre nye og og mere skånsomme træningsmetoder. Disse træningsmetoder har vist sig at være yderst velfungerende, og dette betyder at man idag kan blive uddannet som certificeret Monty Roberts instruktør.   Se mere om uddannelsen her: www.montyroberts.com/university/     Så er du interesseret i horsemanship og i at se hvordan Monty Roberts arbejder så skynd dig at købe en billet og læg vejen forbi hal B fredag aften klokken 19.30.