Tid til ponychampionater
2012-10-18T13:44:30
I de kommende to weekender arrangerer Dansk Sports Ponyavl endnu en gang championat for 4-, 5-, 6- og 7-års ponyer i springning og dressur. Arrangementet kan i år fejre sit 10-års jubilæum   Championaterne afvikles i år over to weekender. Dressuren afvikles den 20. - 21. oktober, og springningen afvikles den 27. - 28. oktober. Begge weekender er det Ikast Ridecenter, der danner rammerne om arrangementet.     Championaterne er nu åbnet op for alle ponyracer under VidencenterHest, og finalestævnet er åbent for ekvipager der har kvalificeret sig via en af de fire kvalifikationer. Der har i år være særdeles stor tilslutningen til championaterne, antallet af starter er således steget med 30%. Championaterne er et rigtig godt udstillingsvindue for ponyavlen, og samtidig en rigtig god chance for rytterne til at finde fremtidens ridepony. Især i 6- og 7-års klasserne er der flere særdeles kendte konkurrenceekvipager med.   Startlister dressur her Startlister spring her     Link til DSP's hjemmeside her Kilde: Pressemeddelelse Røgilds Claire (e. Notre Bac) og Victoria Vallentin er en af de ekvipager, der kan opleves til championatet (Foto: JP-Photo.dk)    