Topplacering i Falsterbo Hunting - men desværre ikke topplacering i 5 års klassen
2017-07-14T23:53:36
De sidste par dage i Falsterbo har været nogle spændende dage. Forleden lykkedes det en dansk militaryrytter at komme helt til tops - som første dankser nogensinde - i Falsterbo Hunting. Den første finale i springning for de unge heste er også blevet afgjort.   Falsterbo Hunting Som eneste dansker til start i klassen, gjorde Vicky Mathiesen med hesten Dejo rent bord til Falsterbo Hunting. Hun red en fænomonal runde, hvor hun kun havde en taktik - det skulle gå så hurtigt, det kunne lade sig gøre! Med tungen lige i munden lykkedes det hende at ride intet mindre end 8 sekunder hurtigere end nr. 2. Med til sejren fulgte intet mindre end 40.000 svenske kroner! Det er muligt på Vicky Mathiesens facebookside at se hendes tur fra flere vinkler - det er både blevet optaget på hendes hjelmkamera og fra sidelinjen.  Dog betyder denne omgang Falsterbo Hunting, at Vicky har trukket sig fra DM der foregår i denne weekend i Høsterkøb, og i stedet sigter mod de nordiske mesterskaber senere på året.  Resultatet af huntingklassen kan ses HER. Finale for 5 års I alt var det lykkedes to ryttere at kvalificere sig og ride 5 års finalen for springheste i Falsterbo. Det var Karen Møller Rohde med Le Hero Ask og Pernille Tribler med Cappuccino PR.  Karen fik i hovedrunden 4 fejl, hvilket betød at hun ikke kvalifcerede sig til omspringningen, som det kun var 9 ud af de i alt 24 startende ryttere som det lykkedes for. Men det rakte alligevel til en placering for ekvipagen.  Pernille Tribler fik desværre 8 fejl rundt på banen, og var første uplacerede.   Det blev Stephanie Holmen der med Cloudy Bay var den hurtigste, da hun red omspringningen i tiden 46.76 sek. Douglas Lindelow blev nr. to med Euphoria SN og Jens Fredricson blev nr. 3 med Cayenne de Clarence.  Resultatlisten kan ses HER. 