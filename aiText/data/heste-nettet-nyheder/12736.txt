Esbjerg dressur med nye stjernedrys
2017-01-22T12:26:16
Esbjerg og Omegns Rideklub er i denne weekend vært for et landsstævne i dressur, som mange af landests bedste ryttere har fundet vej til, og benytter lejligheden til at lufte deres nye lovende stjerner på fire ben og byder på dressur af bedste skuffe   Forventningerne til landsstævnet i Esbjerg var i forvejen store både blandt de deltagende ryttere og publikum, og stævnet har indtil videre budt på ridning af højeste karat, hvor mange af de danske topryttere havde deres lovende prospekter med for første gang, hvilket, lover rigtig godt for fremtiden for dansk dressur   Prix St George Lørdagen startede ud med Prix St George klassen, og lagde allerede fra stat af et højt niveau med flot ridning med deltagelse af flere af vore fremtrædende ryttere. Klassen blev vundet af Betina Jæger på Quarton (e. Quaterback / Blue Hors Don Shufro) med 74,342 %. Daniel Bachmann tog sig med Blue Hors Veneziano sig af andenpladsen (e. Vivaldi / Donnerhall), med 73,860 %. og Gitte Mors Burgaard på Moselunds Dominic (e. Uno Don Diego / Temple Wind xx) på tredjepladsen med 70,219%.   Intermediere II Intermediare II bød ligeledes på rigtig flot og lovende ridning. Det blev Lone Bang Larsen på Bakkely's Onandt ( e. Onassis / Michellino) der løb med sejren til en pointscore på 70,217% skarpt forfulgt af Carina cassøe Krüth på Heiline's Hot Mix ( e. Blue Hors Hotline / Come Back II) som opnåede 70,278%. Lise Ladefoged sikrede sig tredjepladsen på Arrietta Klitgaard ( e. Blue Hors Zack / Blue Hors Don Schufro) med 69,960%.   Grand Prix - med genganger Grand prix klassen tiltrak sig stor opmærksomhed fra publikum og det var bestemt ikke unden grund. Den altid populære spanske rytter Severo Jurdo López imponerede. Med sin helt nye makker og debutant i klassen, Deep Impact 3 ( e. De Niro / Rubinstein) blev det til en sejr i klassen med 75,867% - meget imponerende.   Den ihærdige og travle Daniel Bachmann Andersen, har det med at have flere heste med i de samme klasser og dagens Grand Prix klasse var ingen undtagelse. Hvad der imidlertid var endnu mere imponerende var at han placerede sig helt i toppen af klassen med alle sine ridt.   Men ikke nok med det. Daniel sikrede sig både anden- og tredjepladsen med henholdsvis den enøjede avlshingst Blue Hors Zack ( e. Rosseau / Jazz) og Blue Hors Don Olymbrio (e. Jazz / Olympic Ferro) med han scorede 73,533% og 72,467% med. Anna Kasprzak debuterede på Rock Star ( e. Rockwell / Weinberg) og de gjorde det også flot, hvilket med 70,767% sikrede dem en 4. plads i klassen, mens Betina Jæger på Very Keen ( e. Oklund / Dutchbiy måtte tage til takke med 69,600 og en femteplads.   Se de samlede resultater fra stævnet her          Ved årets landsstævne hos Esbjerg og Omegns Rideklub, er der besøg af OL-finalist, danske Anna Kasprzak. Foto: John Randeris  