TREC, en ny breddeaktivitet i DRF
2012-02-14T08:45:01
Elsker du en tur i terrænet og måske med nogle små forhindringer undervejs eller noget lidt krævende terræn, men har du alligevel ikke modet til at kaste dig ud i military..? Synes du orienteringsridning er spændende og går du op i grundridning..? Så er DRF's nye breddeaktivitet, TREC, måske noget for dig. TREC kombinerer elementer fra military med orienteringsridt, og er en aktivitet for alle ryttere og heste der elsker at arbejde og møde udfordringer i naturen. Aktiviteten er en test af rytterens og hestens samarbejde i terrænet, med stor vægt på rytterens evne til at finde vej og hestens lydighed og erfaring med naturlige forhindringer.   TREC består af tre opgaver:  - Den første opgave er orienteringsridt, hvor der skal rides en rute efter markeringer i en bestemt hastighed. Her gælder det ikke om at ride stærkt, men at finde en idealtid. - Den anden opgave består af en gangartstest, hvor hestens grundridning og lydighed vises. Her opnår man flest point, hvis man kan vise en langsom kontrolleret galop (trav eller tölt er også en mulighed) og en energisk fremadsøgende skridt. Her gælder det om at holde hesten i et jævnt tempo. - Den tredje opgave er et terrænridt med små overkommelige naturforhindringer. Forhindringerne kan være naturlige eller konstrueret til lejligheden. Forhindringerne skal tages i rækkefølge.   Hver prøve bliver vurderet af en dommer.   Læs mere om TREC her       Kilde: DRF