Quarter heste på Viagra
2014-02-15T20:14:37
Amerkanske Quarter heste er testet positive med Viagra pillens aktive stof. Det har nu fået alvorlige konsekvenser for en af USA's mest fremtrædende trænere.   Positiv doping test En af USA's mest fremtrædende trænere af Quarter heste, er blevet afsløret i doping med det aktive stof, der findes i den verdenskendte potenspille Viagra.   Hestene blev testet positive, efter en række konkurrencer der blev afholdt i Ruidoso Downs, i New Mecico i sidste sommer. Quarter hestene blev testet potitive for stoffet Sidenafil citrate. Stoffet er identisk med det aktive stof, der anvendes i den så kendte potenspille Viagra.   Stoffet er forbudt i hestevæddeløb da det kan buste kredsløbet, ved at skabe øget blodgennemstrømning i hele kroppen. Om det også resulterer i de samme - i andre tilfælde - 'ønskede' bivirkninger, som hos mennesker, vidner historien derimod intet om.   Fremtrædende træner Den dømte træner, John Stinebaugh, som er en af USA's mest fremtrædende trænere af Quarter heste, har over for pressen udtalt, at et middel til at hindre blødninger hos heste, var årsagen til de positive test-resultater. Han hævder at midlet, var blevet givet til hestene af veterinærer. Ifølge Stinebaugh, blev midlet, der skulle virke som middel til at stoppe blødninger hos heste, fremstillet af et apotek, og ved en fejl blev det ulovlige middel blandet i produktet. Dette argument har sportsudvalget imidlertid ikke godtaget.   Bøder og påbud John Stinebaugh, er derimod blevet suspenderet fra sporten for i alt 16 år, og er desuden blevet idømt en bøde på 40.000 amerikanske dollar - svarende til mere end 200.000 danske kroner. Desuden skal han tillige tilbagelevere 8.000 dollar i gevinster, svarende til knapt 45.000 danske kroner - en præmiesum som blev vundet af en af de fire heste, som senere blev testet positive for Viagra ingrediensen.   De positiv-testede heste må ikke deltage i konkurrencer igen førend i maj måned i år, og kun efter at de er blevet kontrolleret og fuldet stoffri af en veterinærkontrol.   En ting er sikkert. Det bliver helt sikkert ikke Stinebaugh der får muligheden for at stille disse heste til konkurrence.   Stinebaugh har 10 dage til at appellere dommen.     