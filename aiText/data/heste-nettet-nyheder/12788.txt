Hesteloven er kommet videre til 3. behandling
2017-02-02T12:23:14
Her til formiddag gik revisionen af hesteloven igennem Folketingets 2. behandling uden problemer, og revisionen forventes at blive endeligt vedtaget 23. februar.   Dagens 2. behandling af Forslag til ændring af Lov om Hold af Heste gik hurtigt. Socialdemokraterne havde stillet et ændringsforslag omkring krav til, at man skal være uddannet for at måtte lægge sygebeslag eller beskære/sko hestene, men dette blev ikke vedtaget. Derfor går forslaget til Lov om Hold af heste videre til 3. behandling uden de store ændringer, og forventes vedtaget 23. februar med stemmerne fra blå blok.   Forslaget til ændring af Lov om Hold af heste er blevet til, for at kunne lempe en række krav i Lov om Hold af Heste, også kaldet Hesteloven, fra 2008. Betydningen af ændringerne er store for de danske rideklubber og ridecentre, da den oprindelige hestelov var med til at tvinge flere rideklubber til at måtte dreje nøglen om, da der ikke var økonomi til at kunne overholde flere af de regler, som endeligt skulle træde i kraft i 2020. Det er muligt at læse selve lovforslaget samt flere af de dokumenter, der knytter sig til lovforslaget HER.      Kilde: everhorse