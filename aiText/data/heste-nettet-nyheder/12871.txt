Ny verdensrekord i dressur
2017-02-24T14:49:39
Ved World Cup stævnet i Göteborg har Isabell Werth sat endnu verdensrekord, da hun sikrede sig en score på over 80% på Emilio. Hun har hermed den første rytter nogensinde, der har brudt de magiske 80% på hele tre forskellige heste.   80% på flere heste Isabell Werth red Emilio torsdag ved World Cup stævnet i Göteborg og opnåede endnu en score på over 80%, som hun har det for vane med Weihegold. Men denne gang betød det at hun sikrede sig endnu en verdensrekord. Hun er nemlig den eneste rytter i verden der nogen sinde har brudt de magiske 80% på hele tre forskellige heste.   Emilio med i klubben I torsdagens World Cup Grand Prix, opnåede Isabell Werth og Emilio en score på 81.080 %, og hermed sikrede Isabell sig den nye verdensrekord. Isabell Werth har hermed brudt den magiske 80% grænse på hele tre forskellige heste, nemlig på Bella Rose, Weihegold og nu på Emilio.   Før det var det alene Isabell og Edward Gal der havde brudt 80% grænsen på to forskellige heste.   Relativt nyt bekendskab Det imponerende ved præstationen er, at Isabell har redet hesten i mindre end 1,5 år. Deres seneste high score var 79.960, der blev sat i Østrig i juli sidste år.   Den første hest Isabell brød de 80% på, var Bella Rose, i 2014, der på daværende tidspunkt var 10 år gammel, og efter en skadespause, er tilbage i ridning igen. Weihegold blev medlem af 80% klubben ved olympiaden i Rio 2016, og nu så også Emilio i Göteborg.   Eksklusiv skare 80% klubben er en lille eksklusiv klub af ryttere ca. 15 stk., der på verdensplan har brudt 80% ved World cup stævner, og Isabell er altså den eneste rytter, der har præsteret det med hele tre forskellige heste.   Isabell har travlt for tiden. I sidste weekends World Cup stævne i Nurnberg, sikrede hun sig tillige en sejr på Weihegold på over 80%, som var hendes 4. world cup sejr i træk ( se her).   Det er yderst sjældent at man ser en dressurrytter være med helt i toppen på så mange heste på en gang, så Isabell er helt suveræn for tiden.      Isabel Werth ved OL i Rio, her på Weihegold (Arkivfoto)