Milan er ikke mere
2012-04-09T22:23:13
  Den billedsmukke guldmedaljehingst Milan måtte aflives langfredag efter et uheld i sin boks, hvor han brækkede benet   Milan var efter Michellino med Manstein til morfar og var opdrættet hos Marie Hedegård Petersen i Esbjerg. Jørgen Olsen opkøbte hingsten ved forbesigtigelsen, hvor Milan med sin funklende type og overlegne gangarter allerede viste som noget ekstraordinært. Han blev godkendt ved hingstekåringen i 1998 og blev året efter tildelt opdrættermedalje i guld.   Herefter blev Milan uddannet af bl.a Astrid Gemal og Mikaela Lindh, før han blev solgt til Nora Mothwurf i Østrig, der opnåede flere topplaceringer på hingsten på Grand Prix-niveau.   I Danmark har hingsten 236 registrerede afkom, hvoraf flere konkurrerer på højeste niveau, bl.a. Millibar, der sidste år vandt individuelt EM-guld for juniorer under Nanna Skodborg Merrald. Han står ligeledes som far til medaljehopper og kårede hingste.   kilde: http://www.ridehesten.dk    Millibar (e. Milan) og Nanna Skodborg Merrald   Foto: JP-photo.dk