Topstemning ved L/M mesterskaberne på Kallehavegård
2011-07-09T21:15:02
Den randrusianske rideklub Kallehavegård afholdt i juni måned for anden gang de danske L/M mesterskaber i springning for heste og til trods for den konstante trussel om regn fra oven, formåede klubben at afvikle stævnet i bedst mulige ånd og med en super stemning. Både klubbens græsbane, hvorpå mesterskaberne blev redet og sandbanen, hvor der sideløbende blev holdt et distriktsstævne, var i flot stand og til trods for en lidt svigtende tilslutning til mesterskabsklasserne, skabte de flotte rammer en god kulisse for både publikum og ryttere. Mesterskabene fandt alle deres vindere i søndagens finaler. Vinder af Danmarkscup i LB** blev Sarah Wheler på Quatro.  På Be My Bally kunne Henriette Bedsted ride sejren hjem i Danmarkscup LA**.  Elisabeth Bøgelund Dam og Labell red sig til sejren i Danmarkscup MB**.  Stine Cassøe Jacobsen og den blot 7-årige Farrari tog sig af sejren i Danmarkscup MA**.  Billeder venligst udlånt af www.pernillekirstine.dk