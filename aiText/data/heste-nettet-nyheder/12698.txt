Ny skønhed til Fie Skarsø
2017-01-08T13:42:52
Fie Skarsø har fået ny hest, den smukke natsorte hanoverraner hoppe So Dark, der skal være Fies fremtidige Grand Prix hest. Christoph Koschel fandt hesten til Fie, og So Darks største force er ifølge dem begge, at hoppen ingen svagheder har!   So Dark til Fie skarsø Danske Fie Skarsø, der til daglig er bosiddende i Luxemburg har fået ny dressurhest. Der er den smukke mørke hest, med det sigende navn So Dark, som er erhvervet af familien Schönhofen, der tillige ejer Fie Skarsøe's nuværende internationale lille tur hest - Simple Choice.   So Dark er en 10-årig hanoverraner (e. San Remo / Rotspon). Hoppen er avlet af Erike Lütjen og har tidligere været ejet af Birgit Schneider. Hoppen blev konkurreret op til Prix St Georges niveau af Tara Schneider, som overtog hoppen efter Matthias Vatter.   Spottet hos Christoph Koschel Fie Skarsø opdagede den talentfulde sorte hoppe hos Christoph Koschel's Hof Beckerode i Hagen i Tyskland.   Koschel vil træne ekvipagen fremadrettet, og udtaler om hoppen: "So Dark er en sensitiv, intelligent hest på vej fra Prix St Georges til Grand Prix. Hun har et exceptionelt talent for piaffe og passage og tre virkelig gode basale gangarter. Med en ligeledes exceptionel rytter som Fie, vil de begge få megen succes sammen" spår Koschel om ekvipagens fremtidige samarbejde, og fortsætter: "Det er en ting at sælge en hest, en anden er at få to individer til at spille sammen i en succesfuld kombination. Det er meget vigtigt for mig, og det er derfor jeg er glad for at jeg også kommer til at træne Fie og So Dark i fremtiden. Når man giver en hest fra dig, hvis talent er så overbevisende som i dette tilfælde, er det noget helt særligt at assistere parret i at udvikle sig til en ny harmoniske og succesfuld duo."Udtaler Koschel til Eurodressage.   Fie ser frem til arbejdet med hoppen Fie Skarsø er selv meget spændt på hvad fremtiden med So Dark kommer til at bydde på, og roser hoppen i store vendinger for hendes utrolige arbejdsvilje. "Hun er en stor, sort og meget smuk hest. Hun har tre virkelig gode gangarter og vil virkelig gerne arbejde" udtaler en begejstret Skarsøe til Eurodressage. "Hun har en fantastisk mentalitet og elsker at arbejde. Hendes stærke side er helt sikkert, at hun ingen svagheder har, men jeg vil samtidig nævne hendes potentiale for piaffe og passage."   Det rette match er vigtig "En ny hest er ikke som en ny bil" siger Koschel. "Jeg prøver altid at assistere enhver ny kombination efter et salg med træning og rådgivning. Jeg gjorde det samme for Steffi Weihermüller og Fantomas og tillige for Anna Kasprzak og Donnperignon og for Felicitas Hendricks på Faible As, bare for at nævne nogle stykker. Det glæder mig at se når de nye samarbejdspartnere smelter sammen til en succesfuld match".   Fie Skarsøe vil give sig selv god tid til at lære hoppen bedre at kende og forberede hende til den fremtidige internationale karriere. "Jeg er så glad og taknemmelig for at Christoph Koschel har hjulpet mig med So Dark og vi er meget frem til at uddanne denne fantastiske hoppe og se hvad fremtiden bringer" siger Fie. "Jeg er så taknemmelig for min fantastiske sponsor, familien Schönhofen, som gør denne drøm mulig og giver mig muligheden for at ride, uddanne og konkurrere en hest som So Dark, slutter en glad Fie Skarsøe, der ser frem til samarbejdet med den smukke sorte hoppe.   Fuld tryk på ridningen i 2017 Fie Skarsø har haft et år, hvor hun både er blevet gift og har fået sit første barn, men hun er nu helt tilbage for at ride på fuld tid igen. Så mon ikke nyerhvervelsen So Dark får al den opmærksomhed den har brug for, for at udvikle sig til den internationale top-hest som Fie Skarsø ønsker sig? Det må de kommende år vise.      Fie Skarsø på So Dark sammen med Christoph Koschel, som fandt hesten til Fie. Han skal også fremadrettet være med til at træne det nye makkerpar  