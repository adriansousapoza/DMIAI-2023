Enemark fik Dannebrog til tops i Falsterbo
2011-07-09T13:05:52
Den danske landsholdsrytter Camilla Enemark tog sig af finalesejren i det skandinaviske championat for 5-års heste. På den belgisk opdrættede Contour Z (Zang. e. Calvino/Quidam de Revel) kunne ingen af konkurrenterne holde med Camilla i omspringningen, som hun gennemførte fejlfrit i tiden 38,61 sek. Svenske Elin Jansson og Beasley G (KWPN e. Quasimodo Z) indtog andenpladsen i tiden 39,05 mens danske Jesper Meyenburg kunne ride den i DV kårede holstenerhingst Bøgegårdens Lansini (Holst. e. Landos/Cassini I) ind på klassens tredjeplads, blot 0,34 sek langsommere end Elin Jansson. Søren Møller Nielsen og Ci Ci Senjor Ask (Holst. e. Cassini I/Contender) placerede sig på 6. pladsen.