Rolf-Göran fik revanche i Speed finalen
2011-10-23T02:19:14
Svenske Rolf-Göran Bengtsson må have følt sig mere eller mindre snydt, efter han i Grand Prix klassen ikke kunne høre startsignalet for det klappende og hujende danske publikum der netop fejrede Tina Lunds fejlfrie runde, og dermed gik han sandsynligvis glip af en plads i omspringningen.   I Ragnar Ure og Juveler Cup fik den nykårede Europamester dog revanche og tog sig af sejren på AB 19 Chianti (Holst. e. Caretino/Capitol I). Med sejren fulgte 13.000 danske kroner og et værdifuldt armbånd fra klassens sponsor.   Belgiske Pieter Devos red Equipharma Tekila D (BWP e. Gotspe/Skippy II) ind på klassens andenplads efterfulgt af Tina Lund og Zamiro (DV e. A'Khan Z/Ramiro opdr. Jens Trabjerg) på tredjepladsen.