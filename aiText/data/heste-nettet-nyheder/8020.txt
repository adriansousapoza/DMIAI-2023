De danske paradressurryttere gjorde det igen fantastisk
2011-09-03T21:34:34
I dag skulle de ride det individuelle program, som samtidig er anden del af holdkonkurrencen. Stinna Tange Kaastrup lagde hårdt ud i sin grad Ib. Det blev til sølv med 72.217%. Norges Jens Lasse Dokan fik bronze med 71.696%. Østrigs Joseph Puch vandt guld med 73.696%. I grad II gik guldet til Natasha Baker med 73.190%, sølv til Tysklands Britta Napel med 72.429%. Tredjepladsen og bronzen gik til Hollands Petra van der Sande med 72.330%. Caroline Cecilie Nielsen fik 66.571% og blev nr. 9. Lidt skuffende for Caroline, men hendes makkerskab med Leon er endnu nyt. Danmark har ingen ryttere med i grad III, men i grad IV blev det sølv til Henrik Sibbesen og Rexton Royal med 71.839%. Line Thorning Jørgensen og DiCaprio blev nr. 4 med 70.806%. Charlotte Skovlund Jensen og Urstar af Hvarre blev nr. 11 med 63.677%. Lørdagens resultater ændrede ikke på rækkefølgen i holdkonkurrencen. Guld England Sølv Danmark Bronze Tyskland Der er virkelig grund til at kippe med flaget. Så mangler kun søndagens kür, og det bliver spændende. Her plejer rytterne at give alt hvad de har i sig, så vi krydser fingrene for nogle flotte resultater.