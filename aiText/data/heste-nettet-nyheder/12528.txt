Rolf-Göran vinder af LGCT overall-titlen!
2016-11-06T09:53:03
I går aftes lykkedes det Rolf-Göran at vinde dette års titel til Longines Global Champions Tour! Det gjorde han på den meget kendte og velspringende Casall Ask. Allerede inden Rolf-Göran red ind i anden runde, vidste han at mesterskabet var hjemme! Han havde redet en fejlfri første runde, hvor hans nærmeste konkurrent Edwina Tops-Alexander fik 8 fejl, hvorfor hun slet ikke var videre til 2. runde. Så fuld af selvtillid kunne han ride ind i 2. runde og ride endnu en fejlfri tur, hvilket sikrede ham en tur i omspringningen. Og som om at det ikke var nok, så var han også den hurtigste i omspringningen med 0 fejl - så ikke bare kunne han kalde sig overall-vinder af LGCT, han kunne også medtage sejren i dette års LGCT GP i Doha! Det blev Daniel Deusser som blev nr. 2 i GP med Meradith Michaels Beerbaum som nr. 3. Resultatet af klassen kan ses her. Det blev Edwina der sikkert beholdt 2. pladsen i den samlede stilling, efter hun turen i denne GP havde hele 28 point ned til den samlede stillings nr. 3, Christian Ahlmann. Den samlede liste kan ses her.