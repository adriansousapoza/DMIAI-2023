Specialarrangementer ved hingstekåringen i Herning
2012-11-03T12:02:02
Dansk Varmblod byder ved Hingstekåringen 2013 velkommen til 2 spændende specialarrangementer torsdag og fredag aften. Som altid er der ved disse arrangementer stor fokus på fagligheden, men samtidig kan vi love en underholdende aften.    Torsdag aften er dressuren i fokus. Følg træning og bedømmelse fra unghest til Grand Prix.  Hvordan trænes en unghest? Hvordan udvælges en god unghest? Bliver en god unghest også en god Grand Prix hest? Hvordan bedømmer dommerne, trænerne og hingsteholderne en unghest - og er de enige? Grand Prix øvelser kommenteret af Susanne Baarup Christensen Anna Kasprzak og Andreas Helgstrand - Opvarmning til OL Oplev Anna Kasprzak og Donnperignon i deres OL-kür  Dette er blot nogle af det ting, som toprytter og træner Andreas Helgstrand, berider, rytter og hingsteholder Per Skjærbæk, international dressurdommer Susanne Baarup Christensen og OL rytter Anna Kasprzak vil komme ind på i løbet af aftenen. Dressur i fokus bliver en aften i selskab med en række af dansk dressursports største kapaciteter, og der bliver med garati masser af tips og tricks du kan tage med hjem. Billetter kan købes til kr. 250,- fra den 1. november på varmblod.dk  Fredag aften byder på specialclinic med Tina Lund for alle springryttere - uanset niveau. Her er der springning på programmet, når den danske toprytter og mangedobbelte danmarksmester, Tina Lund, afholder clinic.  Oplev hvordan Tina træner sine egne heste - både ungheste og top-konkurrenceheste og få Tinas bud på hvad der skal til for at udvikle en springhest til topniveau.   Herefter er det tid til X-factor springning, hvor 3 særligt udvalgte klubhold skal dyste. Rytterne på de 3 hold rider først en stilspringning, hvor de får instrukser og gode råd med på vejen fra Tina Lund. Herefter skal holdene dyste i en rigtig stilspringningskonkurrence. Billetter kan købes til kr. 200,- fra den 1. november på varmblod.dk. Børn under 12 år halv pris   Kilde: Varmblod.dk