Svindel med hesteforsikring gav betinget dom
2012-04-05T18:16:57
En 40-årig kvinde og en 56-årig mand er ved retten i Hjørring blevet idømt fem måneders betinget fængsel for forsikringsvindel med deres heste.   I maj sidste år fik parret udbetalt 30.000 kr. fra forsikringsselskabet, da de indgav en falsk dyrlægeattest, på en hest de påstod var aflivet. Senere forsøgte de, også uretmæssigt, at få udbetalt 50.000 kr. ved et andet forsikringsselskab ved at anmelde en forsikret hest aflivet, på trods af, at det var en ikke forsikret hest, de netop havde fået aflivet. Også her havde de forfalsket dyrlægeattesten, men forsøget på svindel blev altså opdaget.   Foruden den betingede fængselsdom skal de hver især udføre 120 timers samfundstjeneste.   Kilde: Nordjyske.dk    Arkivfoto: JP-Photo.dk