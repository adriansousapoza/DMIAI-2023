21 ryttere til omspringning til World Cup i Lyon
2014-04-20T20:53:11
Gårsdagens afdeling af World Cuppen i Lyon var mere end almindeligt spændende. Det lykkedes intet mindre end 21 ryttere at ride fejlfrit på den krævende 150-160 cm bane. Der var kamp til stregen for at vinde, så der kunne avanceres i det samlede klassement. Kent Farrington på Yoyeur fra USA red i fantomtiden 39,69 sekunder, og den var der bare ingen andre, der kunne slå. Den olympiske guldvinder Steve Guerdat på den fantastisk springende Nino des Buissonetts red i tiden 40,29 og sluttede på en andenplads. Elisabeth Madden (tidligere kendt som Beezie Madden) blev nr. 3 på Simon i tiden 40.35 sek, Daniel Deusser blev nr. 4 i tiden 40,61 sek og nr. 5 blev Patrice Delaveau på Lacrimoso HDC i tiden 41,66 sek. Se resultatlisten for 2. afdeling HER. I det samlede klassement er det Steve Guerdat der fører med 76 point efter 4. pladsen fredag og 2. pladsen i går. Nr. 2 i det samlede klassement lå Patrice Delaveau med 75 point, men han har desværre været nødt til at trække sig. Lacrimoso var i morges var let halt efter gårsdagens ridt, hvilket medførte, at Lacrimoso ikke gik igennem dagens dyrlægetjekket. Patrice fik tilbudt at få den tjekket igen i morgen ved dyrlægetjekket, men sammen med ejerne besluttede de i stedet at trække sig. Så i det samlede klassement er det i stedet Daniel Deusser der ligger nummer to med 72 point og Ludger Beerbaum ligger sammen med Elisabeth Madden og Pius Schwizer på en samlet 3. plads med 67 point. Yderligere har Billy Twomey på Tinka's Senerade trukket sig fra mandagens finale, og vi kommer så i alt til at se 28 ryttere i finalen. Finalen kan mod betaling ses på www.feitv.org. Kilde: worldofshowjumping.com