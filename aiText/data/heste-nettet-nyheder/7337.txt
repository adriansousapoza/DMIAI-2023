Maria Anita Andersen succesfuld ved landsstævnet i Hjallerup
2011-01-24T13:24:57
21.-23. januar afholdt Hjallerup Rideklub landsstævne i dressur. På starlisterne kunne man bla. finde Sune Hansen, Lotte Vagner, Henrik Sibbesen, Maria Anita Andersen, Anna Blomgren og mfl. af Danmarks gode dressurryttere  Henrik Sibbesen ved landsstævnet i Hjallerup Foto: Molin-Foto.dk Det var netop Maria Anita Andersen der markerede sig ved landsstævnet med fire sejre og yderligere to andenpladser. Maria Anita Andersen havde ved stævnet bla. medbragt hoppen Rebelle, som hun også deltog med i VM for ungheste i Verden i 2010. Grand Prix klassen lørdag blev vundet af Lotte Vagner med Tannenhofs Solero. Ekvipagen opnåede 66.52 %. Det var dog skarpt forfulgt af Pernille Ørum med Overgaards Lawell med 66.03% på andenpladsen. Søndagens Grand Prix Special havde Rose Mathiesen med Bocelli på førstepladsen med 69.12%. Igen blev andenpladsen indtaget af Pernille Ørum og Overgaards Lawell med 67.22%. Freka Prix St. Georg blev vundet af Karin Nissen og Quite Lovely med 68.68%. Sune Hansen og Blue Hors Hotline blev placeret som nummer to med 68.60%.  Karin Nissen vinder af Prix St. Georg Foto: Molin-Foto.dk Alle resultaterne for stævnet kan ses her.