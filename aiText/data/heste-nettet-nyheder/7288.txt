Er du i gang med en uddannelse med heste?
2010-12-28T15:06:03
Eller har du netop afsluttet en? På Heste-Nettet er vi i gang med at lave et uddannelsestema, der forhåbentligt kan hjælpe de uddannelsessøgende brugere med at tage stilling til, hvilken uddannelse der passer dem bedst. Derfor vil vi gerne tale med brugere, der har uddannelserne helt inde på livet ved selv at være i gang eller netop have afsluttet dem, så de kan fortælle om deres forventninger til uddannelsen, det der overraskede dem mest, hvor svært eller nemt det er at skaffe arbejde eller praktiskplads, sammenholdet, undervisningen, ja kort sagt alt det, man ikke kan læse sig frem til, når man læser generelle fakta om de forskellige uddannelser. Vi hører også meget gerne fra efterskoleelever, der har gået eller går på efterskole med ridelinje og elever på gymnasielle uddannelser med mulighed for at medbringe hesten. Kontakt os via kontaktformularen eller på nyheder@heste-nettet.dk, hvis du har lyst til at svare på nogle spørgsmål om din uddannelse over mail eller har en god idé til hvilke uddannelser vores uddannelsestema skal indeholde. Vi hører også meget gerne fra dig, hvis du har billeder, der viser en uddannelsessituation, som vi kan få lov at bruge. 