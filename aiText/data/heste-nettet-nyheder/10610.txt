Jan Brink med lovende Zack-søn   VIDEO
2014-03-24T09:20:33
  I weekenden har der netop været afholdt hingstedag og åbent hus hos Jan Brink på Tullstorp. I den forbindelse er der lavet en meget fin videopræsentation af arrangementet, hvor vi bl.a. kan opleve den meget populære KWPN hingst Ampere e. Rousseau, JJ Rayban e. Rascalino og Detroit e. Dimaggio redet af ejer Anna Zibrandtsen, der jo rider hos Jan Brink. Hertil fremviste Jan Brink også selv den nu 6-årige DV hingst Zaladin MI e. Blue Hors Zack/Solos Landtinus (opdr. Steen Bo Larsen, Ll. Skensved), som Brink indkøbte på DVs forårsauktion i forbindelse med hingstekåringen i Herning 2011. Hingsten, der blev testvinder og fløjhingst som 4-års i Svensk Varmblod, viser allerede nu et stort naturligt talent for de samlende øvelser og Jan Brink udtaler sig også tydeligt begejstret om hingstens mekanik og gode temperament.    Se video fra arrangementet her        Zaladin MI ved forårsauktionen i Herning 2011 (Foto: JP-Photo.dk)