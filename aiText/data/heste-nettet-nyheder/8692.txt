First Horse Grand Prix gentager succesen i Bernstorffsparken 
2012-03-14T10:45:02
Det 4-stjernede CSIO springstævne First Horse Grand Prix afholdes for 8. gang i Bernstorffsparken fra d. 17.-20. maj. Det er et eftertragtet stævne for både ryttere og publikum og det er det største udendørs stævne i Danmark.  Stævnet tiltrækker Verdens allerbedste springryttere og der er pt. kommet tilmeldinger fra hhv. Mexico, Brasilien, Chile, Frankrig, Estland, Østrig, Norge,Finland og naturligvis fra Danmark. Der ventes også ryttere fra Tyskland, England, Irland, Spanien og Italien og flere lande står på spring, hvis der bliver pladser nok.   Der bliver dystet om en præmiesum på 1,5 million kr. til det samlede stævne og mange af de internationale topryttere kommer på deres aller bedste heste, bl.a. også for at dyste i Nationsspringningen fredag eftermiddag.   Et af stævnets højdepunkter er First Horse Grand Prix, der rides søndag eftermiddag. I denne klasse rides der om kr. 500.000,- og det er den største præmiesum i en springklasse i Danmark nogensinde.  Lørdag middag skal fremtidens ridestjerner dyste på den store græsbane og også her plejer der at være underholdning og god stemning.  De yngste ryttere skal på banen på deres kat. III ponyer i Nordic Park Cup 2012. De får her en forsmag på at deltage i internationale stævner og at ride på en stor græsbane bygget af en international banebygger. I 2011 deltog de 16 bedste ekvipager i Danmark og de gav et godt og underholdende bidrag til dagens program.  Danmarks dygtigste ekvipager blandt kat. I ponyerne, rider kvalifikation til EM og disse klasser rides i S*, S** og S***, så det igen ridning på højeste niveau som præsenteres.  Kom igen i år og oplev den stemningsfuldte atmosfære i Bernstorffsparken i Gentofte.  Billetter kan købes på www.billetnet.dk. Her kan købes dagsbilletter eller partoutkort til hele stævnet. Yderligere info findes på www.firsthorsegrandprix.dk og på www.facebook.com/spr.dk