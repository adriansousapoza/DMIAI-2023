Travhest eftersøgt med fly
2011-02-05T17:44:29
Travhesten Makin' My Dizzy forsvandt onsdag på en strand ved Rødhus. Dagens træning var netop overstået, og hesten netop spændt fra, da en plastikpose skræmte den og den tog flugten. Siden har Makin' My Dizzy været forsvundet i det store område, og fredag blev der sat fly i luften for at lede efter den. Det blev dog en hundeejer på luftetur, der fandt hesten og alarmerede politiet. Det var meningen at ryttere på islandske heste skulle gennemsøge området lørdag, men den auktion kunne så afblæses. Billigt til salg - Vi har tidligere fået et bud på en halv million, men den var billigere til salg i formiddags, udtalte Makin' My Dizzys ene ejer ikke helt uden humor til Ekstra Bladet. I sidste sæson vandt hesten to af seks starter. Kilde: Ekstrabladet.dk