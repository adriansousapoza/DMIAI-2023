Importerede færdigmålte ponyer
2020-09-30T11:24:13
Har du en importeret pony der er færdigmålt, er det muligt du kan slippe for at få målt den igen, såfremt den er blevet færdigmålt i FEI indenfor de seneste tre år   Importerede ponyer der er færdigmålt i 2017, 2018, 2019 Importerede ponyer der er færdigmålt i FEI i 2017, 2018 og 2019 vil nu blive betragtet som færdigmålte i Danmark, og skal ikke have taget supplerende mål   Bestyrelsesbeslutning På det seneste bestyrelsesmøde besluttede DRF's bestyrelse, at de ponyer, som er færdigmålte i FEI-regi i 2017, 2018 og 2019, pr. 8. september 2020 også vil blive betragtet som dansk færdigmålte, når de importeres til Danmark. Der er tale om de ponyer, som er 8 år eller derover og dermed har modtaget et permanent målingscertifikat.   For at hindre inkonsevenser Beslutningen om at betragte de FEI-færdigmålte ponyer som dansk færdigmålte bygger på et ønske om at undgå eventuelle situationer, hvor der er uoverensstemmelse mellem FEI-målet og den efterfølgende danske måling, som kan få konsekvenser for, om ponyen kan godkendes til at gå nationale stævner i Danmark. På det kommende bestyrelsesmøde den 20. oktober vil bestyrelsen, i forlængelse af deres seneste beslutning, kigge nærmere på, om samme tilgang skal gælde alle ponyer, der er færdigmålte i FEI-regi, fremadrettet.      Har du en importeret pony der er færdigmålt, er det muligt du kan slippe for at få målt den igen, såfremt den er blevet færdigmålt i FEI indenfor de seneste tre år (Arkivfoto: JP-photo.dk)