DK’s rigeste familie er vilde med heste!
2017-04-07T09:40:22
Lego-familien bruger mange penge på heste, rigtig mange! I det netop fremlagte regnskab for familie-koncernen Kirkbi fremgår det, at selskabet har opnået et resultat efter skat i 2016 på 13,3 milliarder kroner. Det er dog intet imod den astronomiske pengetank familien har at trække på. Det gør Lego-familien da også, for deres store fælles passion for heste, er absolut ikke gratis!   Svimlende overskud for Lego-koncernen Danmarks absolut rigeste familie, opnåede et overskud på svimlende 13,3 milliarder kroner i det netop offentliggjorte 2016 regnskab for familiekoncernen Kirkbi. Selskabet ejes i fællesskab af Lego-familien Kirk Kristiansen.Overskuddet er nogenlunde på niveau med året forinden, hvor resultatet dog endte med et resultat der lå 100 millioner højere.   Men det er intet i forhold til den astronomiske pengetank Lego-familien sidder på. Selskabet har en egenkapital på hele 66 milliarder kroner. Familien Kirk Kristiansen topper hermed Berlingske Business årlige liste over Danmarks 100 rigeste og havde i 2016 en samlet formue, der er vurderet til 145,7 milliarder kroner, og distanserer nu Mærsk familiens samlede formue.   Selskabet Kirkbi ejer blandt andet 75 procent af Lego-koncernen. En pæn del af indtægterne stammer fra overskuddet herfra svarende til 9,4 milliarder kroner. Men også de øvrige investeringsaktiviteter har givet et pænt afkast, blandt andet af aktier og ejendomme i lande som Danmark, Storbritannien, Schweiz og Tyskland.   Familie-passion for heste Det er ingen hemmelighed at Lego-kongen og Danmarks absolut rigeste mand, Kjeld Kirk Kristiansen er særdeles glad for heste, herunder hesteavl og sport, og at han deler denne passion med flere af sine børn. Familien ejer til sammen flere stutterier med hesteavl, træning og formidling i forskellige retninger.   Kjeld Kirk Kristiansen selv grundlagde selv sit første stutteri tilbage i 1992, der med tiden skiftede navn til det kendte Blue Hors ( se her), der er den hesteglade families spydspids. Stutteriet specialiserer sig i avl i dressurheste, og stutteriet har med forskellige ryttere flere gange haft ekvipager, der har deltaget ved både verdensmesterskaberne og ved OL bl.a. med Lars Petersen og Andreas Helgstrand i sadlen. Kjeld Kirk Kristiansen besidder tillige springhestestutteriet, Stutteri Ask, som er beliggende på hans nordfynske Gods, Schelenborg ( se her)   Dertil kommer, at både hans søn samt yngste datter har arvet faderens store passion for de firbenede dyr, og selv har forfulgt passionen med egne gårde og stutterier, men med forskellige fokusområder.   Børn med egne stutterier Thomas Kirk Kristiansen har selv et stutteri på Nordfyn, Kirk Arabians, der er beliggende tæt ved faderens gods på Fyn, hvor han sammen med sin kone avler araberheste ( se her).   Kjeld Kirk Kristiansens yngste datter, Agnete Kirk Thinggaard, satser i højere grad selv på ridningen, særligt i de senere år. Lego-arvigen købte for nogle år siden godset Julianelyst i Østbirk ved Horsens, hvor hun både har oprettet hestetræningsstald såvel som et mindre stutteri. Agnete Kirk Thinggaard deltog i 2016 ved OL i Brasilien, hvor hun repræsenterede Danmark i dressur, og moderen til tre børn, har på det seneste ønsket at satse stort på at opnå en international ridekarriere og fremtidig OL deltagelse. Først gennem erhvervelsen af Jo Jo Az, og her for nylig efter længerevarende tids spekulationer har hun i foråret 2017 erhvervet sig den britiske dressurrytter Fiona Bigwoods dansk avlede OL hest Atterupgaards Othilia (se her), til en ukendt sum, der formentlig antager et tocifret millionbeløb. Målet er netop, med denne hest at kvalificere sig til det kommende OL.   Bruger mange penge på heste At familien har investeret, hvad der for mange forekommer som en kæmpe formue i heste, er sikkert. Alligevel udgør det store beløb en forholdsmæssig lille andel af familiens enorme pengereserver.   Lego-familien er ekstremt privilegerede ved, at de har en stor pengetank at trække på, når de skal udleve deres store passion, og familien bruger i sammenligning med de fleste andre med samme interesse store beløb på deres store passion - heste. Regnskaberne viser nemlig, at familien bruger rigtig mange millioner kroner på deres hobby. Men det betyder tilsyneladende ikke det helt store, at pengene ikke tjener sig ind igen, da beløbene - selvom de virker særdeles store på de fleste almindelige hestemennesker, ikke betyder det helt store i sammenligning med familiens enorme pengetank og årlige samlede driftsresultat fra familie-koncernen.   I 2015 ejede familien samlet set heste for 161 millioner, viser en opgørelse baseret på regnskaberne for familien stutterier, som dagbladet BT på daværende tidspunkt udarbejdede. Dette beløb er med garanti ikke blevet mindre siden, og må i dag forventes at ligge tættere på de 200 millioner kroner.   Heste-forretning ikke overskudsgivende Som de fleste hestemennesker ved, er det nemlig sjældent pengene der er drivende kraft for at drive forretning med heste, og det gælder også for den stenrige familie, at det ikke er en særlig lukrativ forretning at have med heste at gøre.   Den hesterelaterede del af aktiviteterne bidrager således ikke positivt til familie-koncernens samlede resultater.   Alene stutteriet Blue Hors har ifølge finans.dk, de seneste tre år tabt 150 millioner kroner.   Udvider alligevel heste engagementet Alligevel sætter det generelle underskud i familiens hesterelaterede del af forretningen ikke en stopper for erhvervsmæssige udvidelser inden for området. Ifølge finans.dk har den hesteglade rigmand Kjeld Kirk Kristiansens i år investeret yderligere penge i branchen. Rigmandens stutteri Blue Hors, har nemlig købt sig ind med 20 procent af det fynske foderfirma Innordic International. Firmaet producerer kosttilskud til dyr, heriblandt heste.   Stutteri Blue Hors har desuden igennem mange år haft plejeserien til heste ved navn Blue Hors, og ifølge Ulla Lundhus, der er kommunikationschef i Lego-familiens private pengetank Kirkbi, giver det derfor god mening, at Blue Hors nu også vil kunne tilbyde naturlige kosttilskud.   Kilde: finans.dk m.fl.      Agnete Kirk Thinggaard på Jo Jo Az i Grand prix ved JBK Horseshow 2015 i Odense ( Arkivfoto: Jp-photo.dk)  