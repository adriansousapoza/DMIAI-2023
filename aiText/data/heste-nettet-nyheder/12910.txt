Pas på - politiet kommer!
2017-03-06T16:07:53
I forbindelse med Dansk Varmblods Hingstekåringen i Herning, der starter om få dage, har Dansk Varmblod i samarbejde med SEGES lavet en tjekliste over, hvad det er vigtigt at have med af dokumentation samt at være opmærksom på mht. transport af dyrene   Politiet til stede i Herning Igen i år vil det danske politi være til stede ved MCH Messecenter Herning, når der skal tages imod de mange heste der kommer til Herning i trailere og lastbiler. Det er svært at skulle holde styr på, hvilke dokumenter man skal medbringe, men nu har Dansk Varmblod og SEGES udsendt et dokument til alle hesteejere, så de nemmere kan holde styr på krav og dokumentation. I dokumentet står der bl.a.:   "Kører du transport i 'ikke økonomisk virksomhed' er der ingen krav om transportdokument, autorisation, kompetencebevis og godkendelse af køretøj til dyretransport - uanset afstand. Transport af heste til deltagelse i show eller championatsklasser ved Hingstekåringen vil som hovedregel ikke i sig selv karakteriseres som "økonomisk virksomhed".   Økonomisk virksomhed Husk du kan være omfattet af "økonomisk virksomhed" af andre årsager, fx i forbindelse med erhverv.   Deltagelse i internationale FEI-klasser anses derimod som hovedregel for "økonomisk virksomhed"   Transport af hingste til deltagelse i hingstekåringen anses også som hovedregel for transport i "økonomisk virksomhed", og i den forbindelse træder en række yderligere krav til transportøren og transporten i kraft.   Så husk at have styr på papirerne inden du kører hjemmefra. Med Dansk Varmblods og SEGES' folder er du godt forberedt på politiets kontrol under Hingstekåringen i Herning. Du kan læse det udsendte dokument nedenfor:   - - - - - - - - - - - - - - - - - - - - - - - - - - - - - - - - - - - - - - -   OBS DER VIL VÆRE POLITI KONTROL I HERNING   Vedr. transport af heste til Dansk Varmblods Hingstekåring - Herning Horse Show 2017   Transportkontrol Igen i år vil Dansk Politi etablere transportkontrol i forbindelse med Dansk Varmblods Hingstekåring. Det er i den forbindelse vigtigt, at du har styr på krav og dokumenter i forbindelse med transport af heste. Dansk Varmblod har i samarbejde med SEGES Heste lavet en tjekliste over, hvad du skal have med dig og være opmærksom på.   Der må ikke være løst gods under transporten og hesten skal kunne stå i naturlig stilling i enkeltboks. Bokslængde skal være minimum 1,5 x stangmål.   Uanset karakteren af din transport skal du altid medbringe:   Originalt hestepas på alle heste i transporten Registreringsattester på hele vogntoget   Kører du transport i "ikke økonomisk virksomhed" er der ingen krav om transportdokument, autorisation, kompetencebevis og godkendelse af køretøj til dyretransport - uanset afstand. Transport af heste til deltagelse i show eller championatsklasser ved Hingstekåringen vil som hovedregel ikke i sig selv karakteriseres som "økonomisk virksomhed". Husk du kan være omfattet af "økonomisk virksomhed" af andre årsager, fx i forbindelse med erhverv.   Deltagelse i internationale FEI-klasser anses derimod som hovedregel for "økonomisk virksomhed"   Transport af hingste til deltagelse i hingstekåringen anses også som hovedregel for transport i "økonomisk virksomhed", og i den forbindelse træder en række yderligere krav til transportøren og transporten i kraft.   Ved transport i "økonomisk virksomhed" skal således også medbringes:   Transportdokument (oplysninger om ejer, afgangssted og tidspunkt bestemmelsessted og transportens forventede varighed) Godkendelsescertifikat for transportmiddel til dyretransport (Erhverves i synshal. Gyldigt i 5 år)   Ved transport i økonomisk virksomhed, over 65 km medbring altid: Kompetencebevis Autorisation udstedt af Fødevarestyrelsen (Gyldig i 5 år)   Køre/hviletidsreglerne gælder ved erhverv for biler/vogntog med tilladt totalvægt over 3500 kg, og ved ikke-erhverv for biler/vogntog med tilladt totalvægt over 7500 kg.   Hvis du transporterer andres dyr, mod betaling, er det vognmandskørsel og kræver vognmandstilladelse, hvis vogntogets samlede tilladte totalvægt er over 3500 kg.   Chauffører, der udfører erhvervsmæssig kørsel for fremmed regning (vognmandskørsel) eller firmakørsel (kørsel med egne heste), er omfattet af kravet om kvalifikationsuddannelse. Læs mere på http://www.trafikstyrelsen.dk under erhvervstransport/ kvalifikationsuddannelse.   Hvis du har en hest i træning eller opstaldet, kan transporten være en del af din firmaaktivitet og kræver ikke vognmandstilladelse.   Hvis du er opmærksom på disse punkter, er du godt forberedt på politiets kontrol.   Vi glæder os til at se dig.   Med venlig hilsen   Dansk Varmblod Seges Hest      Politiet foretager transport kontrol i Herning