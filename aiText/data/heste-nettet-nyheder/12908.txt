Unghingste afprøvning med blandet succes
2017-03-06T12:52:39
Den 4-årige Davenport og den 5-årige Don Martillo blev vinderne af 2017 Stallion Sports test, der blev afholdt for første gang i weekenden i Verden, Tyskland. Der opstod kritik af konsistensen af dommernes scores ved denne første afvikling af den nye disciplin   Ny obligatorisk afprøvning Den 4-årige Davenport (e. Dacier) og den 5-årige Don Martillo ( e. Don Juan de Hus) blev high score vinderne af den første hingste sports test, der blev afholdt I Verden I Tyskland i dagene den 2-4 marts 2017. Testen 'Stallion Sport test' er en ny obligatorisk afprøvning i Tyskland for kårede hingste, og en forudsætning for at de endeligt kan opnå og fastholde deres avlsgodkendelse.   Flertallet bestod ikke Syv 4-årige og otte 5-årige hingste var samlet i Verden, men fire af hingstene droppede ud i løbet af testen (Barrique, Herzensbrecher, St. Louis Blues, Christ's Clooney), mens tre andre ikke opnåede den nødvendige samlede score på minimum 7,5 (Don Romanov, Rey du Soleuil, Donauschall).   Den bedst scorende 4-års blev Davenport, med en total score på 8,78 point, heriblandt bl.a. 9 i skridt og 8,8 for galop.   Don Martillo Den bedst scorende 5-års hest var den nuværende Bundeschampion Don Martillo. Hingsten er allerede for to uger siden blevet testet i Münster-Handorf, hvor han var blevet tildelt 8.8 point, samlet score. Det var ejeren Gut Lonken imidlertid ikke helt tilfreds med. Hingsten har gennemført 14-dages testen i Schlieckau i september 2018, og skal så gennemføre den obligatoriske sports test to gange, så, han var også sendt til Verden.   Insonsistente og stærkt varierende dommer bedømmelser At dømme ud fra dommernes voteringer, havde hingsten åbenbart markant forbedret sin generelle gangartskvalitet på blot to uger, og opnåede nu en total score på 9.52 point, med karaktererne 9.4. i trac, 9.0 i galop, 10 for skridt, 9.6 for ridelighed og 9,6 for generelt indtryk. I Münster var disse scores 8.8. for trav, 8,9 for galop, 9,5 for skridt 7,5 for ridelighed og 8,8 for generelt indtryk.   Bortset fra, at der generelt ikke er tvivl om hingstens kvaliteter som dressur hest, så skaber de store udsving og inkonsistensen i scorene fra test panelet usikkerhed blandt hingsteholdere og tilskuere, og sætter dommer panelet i et lidt tvivlsomt lys, idet det skal bemærkes at det var er stort set det samme testpanel der tillige dømte hingsten i Münster-Handorf, blot to uger tidligere.   Der er således grund til eftertanke i dommerpanelet, om hvorledes disse unghingste skal bedømmes fremadrettet, for at sikre et realistisk og konsistent bedømmelsesgrudlag, der er fair og vejledende for hingsteholderne.      Inkonsistente og stærkt varierende bedømmelser af de tyske unghingste ved den nye obligatoriske afprøvning i Verden