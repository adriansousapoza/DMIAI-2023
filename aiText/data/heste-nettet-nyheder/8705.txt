Hingstedag på Sjælland
2012-03-17T17:55:29
    Dansk Oldenborg Avl, Aktivitetsudvalg Sjælland, afholder igen arrangement "Hingstedag Sjælland", hvor der fremvises Oldenborg- Frederiksborg- og Trakehner hingste.   Hingstedag Sjælland løber af stablen søndag den 18. marts kl. 10.00-14.00 på Ringsted Sportsrideklub v/ Team Cabe, Ejlstrupvej 120, 4100 Ringsted.   Der kommer et bredt udvalg af sjællandske hingste fra de 3 avlsforbund, ligesom der traditionen tro også kommer hingste fra andre landsdele. Grundlaget for hingstedagen er, at give hingsteejerne en mulighed for at fremvise deres avlshingste for interesserede. Hingstene fremvises ved hånd, løse og de fleste bliver redet. Der vises dressur fra L til PSG.  For hoppeejere er der denne dag mulighed for, at vurdere hingstene ved selvsyn inden der tages beslutning om hvilken hingst, der skal være far til kommende føl. For den almene interesserede er det en dag, hvor du har mulighed for at se de smukke hingste når de er pudset og forårs klar.   Publikum har mulighed for at stemme på dagens hingst på tværs af racerne, og derved have indflydelse på hvilken hingst der får denne titel. Der vil være lodtrækningspræmie blandt de afgivende stemmer. Se tilmeldte hingste og læs mere her Tilmeldte hingste kan ses på hjemmesiden.   Fra kl. 15.00 er der hingstefremvisning fra Katrinelund.   Kilde: pressemeddelelse    