Sæsondebut for Danmarks bedste travhest
2011-04-01T14:29:20
Fænomenale Mathilde Trøjborg, der sidste år havde en sand jubelsæson med over 1 mio kr. i vundne præmier, og rekord 10,5a, sæsondebuterer i aften, fredag den 1. april, på NKI Racing Arena Aalborg (Aalborg Væddeløbsbane). Et lille, men fint felt er samlet i løbet Aalborgs Forårsklassiker, og Mathilde Trøjborg er storfavorit til sejren og førstepræmien på 30.000 kr. Distancen er 2100 meter, med autostart, og startlisten er som følger: 1. Kassio Roland - Rene Kjær 2. Inzaghi -Jeppe Juel - UDGÅR 3. Mathilde Trøjborg -Flemming Jensen 4. Nobodybeatsthebeat -Birger Jørgensen 5. Honey Love Victory - Christian Lindhardt 6. Mars -Knud Mønster Løbet giver ligeledes sæsondebut til Mathilde Trøjborgs rival til titlen som Danmarks bedste hoppe, Nobodybeatsthebeat. Træner og ejer, Peter Rudbeck, melder alt vel med Nobodybeatsthebeat, men forventer dog ikke at kunne slå Mathilde. Som det fremgår, er den tidligere Danmarksmester Inzaghi slettet fra løbet. Hesten har været ramt af kolik, og der venter nu muligvis Inzaghi en længere pause Program til aftenens løb kan downloades gratis her. 