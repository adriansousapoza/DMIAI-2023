Peder Fredricson vinder af dagens 145 cm i CSI3*
2017-03-09T23:09:21
Her til Herning Horse Show, var der i den netop overståede klasse PWC big tour svensk sejr. Klassen var en CSI3* klasse, som gik i 145 cm. Det var en speedklasse, og der skulle rides stærkt, hvis man ville ligge i toppen.   Det var Peder Fredricson, der med H&M Flip's Little Sparrow vandt dagens klasse, efter han kom i mål i tiden 51.48 sek. Han gav absolut ikke ved dørerne, og som resultatlisten også til sidst viste, så løb han afsted med sejren.   Andenpladsen gik til tyske Felix Hassmann, der krydsede målstregen i tiden 53.90 sek på Balzaci. På både trejde- og fjerdepladsen kom der en hollandsk rytter. Det var hhv. Michael Greeve med Eurohill's Africa og Sander Geerink med Robinson, der placerede sig på de to pladser. Men selvfølgelig kom der også en dansk rytter til præmieoverrækkelsen! Det var Søren Pedersen, der på Tailormade Chaloubet red med tiden 54.81 sek. Denne tid fik Harm Lahde dog også på Oak Grove's Heartfelt, hvorfor de måtte dele 5. pladsen. Det lykkedes også danske Maria Hjort Frederiksen at placere sig i klassen, som eneste anden dansker. Hun placerede sig som nr. 12 på Dublé. Resultatet af klassen kan ses HER.    Peder Fredricson. jp-photo.dk