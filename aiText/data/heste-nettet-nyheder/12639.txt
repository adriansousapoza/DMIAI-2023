Har du styr på doping reglerne?
2016-12-13T08:41:40
Deltager du i konkurrencer, er det vigtigt at have styr på dopingreglerne, og er du i tvivl om reglerne, så er der hjælp at hente   ADD på besøg Ridesporten er et samspil mellem to atleter, og derfor er det vigtigt, at både du og din hest overholder antidoping-reglerne. Ved weekendens store Lånlet Christmas Show i Århus kom Anti Doping Danmark (ADD) forbi og tog tests på 20 tilfældigt udvalgte ryttere. ADDs fornemmeste opgave er at holde sporten i alle idrætsforbund 'ren', og det er helt efter bogen, at ADD dukker op ved konkurrencer og tester atleterne. Bliver du udtaget til dopingkontrol, går der mellem 6 og 8 uger, inden der kommer svar.   En ekvipage - to atleter I modsætning til andre sportsgrene er ridesporten lidt speciel, idet både hest og rytter er atleter, og dermed kan der testes for doping på to individer. Humandoping ligger under ADD, som tester ryttere, mens det at teste hestene hører under Dansk Ride Forbund og FEI. Er du i tvivl om hvilke antidoping-regler, der gælder for dig som rytter, så har ADD udviklet både en app, en håndbog og et onlinekursus, der kan hjælpe dig.   Er du dopet? Hvis du er i tvivl om reglerne for antidoping kan du finde råd og vejledning i ADDs håndbog "Antidoping og mig 2016". Bogen hjælper dig igennem dopinglisten samt love og regler om antidoping, dopingkontrol - hvordan det foregår og hvad dine rettigheder er. Bogen giver også eksempler på tilladt medicin, og hvordan du tjekker om medicin er tilladt eller ej. Du kan også downloade Anti Dopings Medicin APP, hvor danske atleter hurtigt kan få et overblik over al medicin, som udgives i Danmark, og få direkte besked, når medicin ændrer status i forhold til Dopinglisten. Sidst men ikke mindst tilbyder ADD også et online Anti Doping Kursus, som kan tages her.   Liste over forbudte stoffer for mennesker, findes her: Anti Doping Danmark   Læs mere om Antidoping reglerne her   Kilde: DRF     