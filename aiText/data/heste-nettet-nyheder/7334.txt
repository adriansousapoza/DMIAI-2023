Topplacering til Søren Pedersen
2011-01-23T16:11:15
Søren Nørgaard Pedersen placerede lørdag sin 8-årige Tailormade Caruschka (Old. e. Careful/Cento) på andenpladsen i Youngster Touren for 8-års heste ved stævnet i Neustadt/Dosse.  Klassen blev vundet af tyske Toni Hassmann på Vinchester PKZ (KWPN e. Heartbreaker/Ramiro) mens brasiliansk fødte men for Ukraine ridende Cassio Rivetti indtog tredjepladsen på Contero (Westf. e. Contender/Polydor). Linnea Ericsson red en flot 6. plads hjem i en 1,50m klasse lørdag på den svenskfødte hoppe Qruella M (e. Quidam de Revel/Furidant). 6. pladsen var 1000 Euro værd. Den danskfødte holstenerhoppe Edelgaard's Saqini (e. Quantum/Cassini I/Coronado I opdrættet af Eigil Pers, Stutteri Edelgaard) indtog i samme klasse 9. pladsen under tyske Andreas Ripke. Unge Sashia Astrup Jensen placerede den 9-årige Gera (Old. e. Quattro B/Zeus) på en 8. plads i en 1,40m speedklasse mens den i Danmark bosiddende irske rytter, Shane Carey indtog klassens 4. plads på Temple Road (Hann. Antaeus/Graf Dagobert Z). Danskopdrættede Complete (DV e. Come Back II/Farewell) to sig af klassens sidste placering, 12. pladsen under irske Cameron Hanley. I søndagens 7-års Youngster-finale, var Søren Pedersen igen med fremme på Ludwig O. (Old. e. Ludwig von Bayern/Rouletto) og indtog efter fejlfrie runder i klassens første og anden fase 6. pladsen.  I finalen for de 8-års heste var Søren Pedersen igen at finde under de placerede. På Tailormade Caruschka tog han sig af klassens sidste placering, 13. pladsen. Linnea Ericsson var ganske tæt på placeringerne med Notchino (SWB e. Cappucino/Key Note XX) men måtte efter et nedslag i anden fase se muligheden for placering forsvinde.