Vil du tilride selv i 2011, men med professionel hjælp?
2011-02-01T22:14:37
Har du drømmen om at tilride din hest selv, men er lidt usikker på om du er dygtig nok, eller hvad du skal gøre hvis der opstår en krise? Vil du gerne have professionel hjælp til tilridningen, men samtidig selv have føling med træningen og overblikket over forløbet? Så er et helt nyt tilridningstilbud måske noget for dig. Blue Berry Hill, Dansk Hestetræningscenter har udviklet et helt nyt tilridningskoncept, der afprøves for første gang her i 2011. Konceptet er bygget op om fire intensive tre-dages lejre, hvor hver ekvipage arbejder på det niveau de er nået til. Nøgleordene er tålmodighed, ro og forståelse, og målet er at give ekvipagen en masse gode oplevelser, der danner grund for den videre træning derhjemme. De fire lejre kan tilmeldes individuelt, og man kan således selv sammensætte sit forløb og bestemme hvor meget hjælp man vil have. Lejrene har hver sit fokusområde, og titlerne er; "Gør hesten tryg", "Udstyr og kommandoer", "Den fysiske formåen" og "Så rider vi!". Uanset hvilken disciplin man ønsker at udøve, er det grundlæggende arbejde med basiskommandoer og ryttertilvænning ens, og alle typer ryttere og heste kan derfor få glæde af tilbuddet. Læs mere om konceptet og tankerne bag det på Blue Berry Hills hjemmeside