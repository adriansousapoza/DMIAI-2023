Delt førsteplads i dressurchampionatet
2012-03-10T17:15:12
   Andet og sidste heat af dressurchampionatet blev afviklet idag, hvor Jan Brink atter satte sig i sadlen for at teste de talentfulde unge heste. Det endte med en delt førsteplads mellem Møllegårdens Pas Partout e. Don Primero/Bøgelys Camaro redet af Andreas Helgstrand og guldmedaljehoppen Sirikit e. Hotline/Don Schufro redet af John Hvalsø Saul, der begge sluttede med et samlet resultat på hele 943 point. Sirikit blev idag tildelt 9,5 i både ridelighed og kapacitet af testrytter Jan Brink, nøjagtig det samme som Møllegårdens Pas Partout fik under sin testridnig igår   Ind på tredjepladsen kom Druebrogaards Quite Nice redet af Anne Troensegård efter idag at have indkasseret 10 i ridelighed og 9 i kapacitet. Den sluttede således med et samlet resultat 931 point.   Fjerdepladsen gik til den især særdeles velgaloperende Schakiro Pilekær e. Don Schufro/Ferro redet af Marianne Helgstrand. Den opnåede et samlet resultat på 900 point.   Rutinerede Sanne Henningsen tog femtepladsen med hens egen Superman W e. Sunny Boy/Leandro, der sluttede med 895 point     Jan Brink gav flere høje karakterer idag, hvor det også blev til 10 i ridelighed og 9 i kapacitet til De Negro-W e. De Noir/Münchausen redet af Michael Grønne Christensen. De blev også til to 9-taller til Hot Spot e. Hotline/Welt Hit II redet af Allan Grøn og til JJ Samia e. Samarant/Carano redet af Michael Søgaard