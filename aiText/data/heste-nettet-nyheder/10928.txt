DSP indbyder til salgsdag for rideponyer
2014-08-27T09:34:07
Dansk Sports Ponyavl - DSP afholder i samarbejde med Stald Toftegaarden salgsdag for rideponyer lørdag den 20.09.2014 på Stald Toftegaarden, Tysingevej 28, 4360 Kr. Eskilstrup.   Alle kårede ponyer og/eller ponyer, hvor moderhoppen og/eller faderhingsten er kåret i et ponyavlsforbund under Videncenter for landbrug kan deltage. Dvs. Connemara, New Forest, Welch, Dartmoor, Fjordheste, Pinto, Palomino m.fl.   Betingelserne for at deltage er, at det er ponyer, og at de skal vises under rytter.   Konceptet er som sidste år, at det er et kontaktskabende arrangement, hvor ponyerne først bliver vist frem under rytter og senere på dagen kan prøves af evt. interesserede købere. I pausen mellem dressur- og springponyerne vil Stald Toftegaarden underholde med et show.   DSP har ikke noget med de respektive handler at gøre, men sørger kun for muligheden for at skabe kontakten mellem sælger og køber.   Der vil være både beslagsmed og dyrlæge til stede på salgsdagen. Evt. udgifter i forbindelse med salgsundersøgelser m.m. afholdes af sælger/køber.   Pris: 250 kr./pr. pony. Boks: 300 kr. (bokse tildeles efter først til mølle-princippet).   Senest tilmelding er den 15.09. 2014. Tilmeldingsblanket findes på http://www.sportspony.dk   Yderligere info Lars Lind Thomsen på llt@sportspony.dk eller tlf. 24402629 efter kl. 17.   Alle interesserede er meget velkomne. Katalog kan ses på http://www.sportspony.dk efter sidste tilmeldingsfrist. Der er fri entré til Salgsdagen.