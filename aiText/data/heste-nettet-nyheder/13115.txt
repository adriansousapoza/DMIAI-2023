Opgør mellem Kasprzak og Dufour i Ålborg
2017-06-03T21:51:57
Ved det internationale CDI0 stævne Equitour Aalborg i Uggerhalne, blev det til en spændende og begivenhedsrig fredag, med masser af pony og ungrytter-klasser og afslutningsvis nogle seværdige seniorklasser hvor både Kasprzak og Dufour viste klasse, med deres to nye stjerneskud Quarton og Bohemian   Young Riders nations Cup Dagen startede ud med Nations Cup Youngrider klassen, der blev til tysk sejr til Jana Schlotter på Rubin.-Renior med 71,360 %. Danske Pernille Koch Rasmussen på Heslegaards Robert sikrede sig en flot andenplads med 69,386 %, mens tredjepladsen gik til Norge.   I pony divisionen blev det tillige til tysk sejr - faktisk blev det til tyske ryttere på samtlige første tre pladser, hvor sejren gik til Henriette schmidt på Mister Dornik med 72,317 %. Bedste placerede dansker var Amira Aasted Jespersen på Top Tilas, der opnåede 70,122 %.   I den efterfølgende Dressurens Venner Cup, blev et endelig til dansk sejr. Den tog Camilla andersen sig af på Rafaella K. Ekvipagen opnåede 71,623 % med endnu en dansk ekvipage på andenpladsen nemlig Sara Van Deurs Petersen på Katholm's Ronaldo, der red til 70,351 %. De næste pladser gik igen til Tyskland.   Juniorene og Youngriders I den internationale Junior klasse I.S.T Skandinavia blev det til ren dans dominans. Krisitan Würtz Green på Schuberts Don Diablo vandt klassen med 71,535 %, med et flot ridt, mens Karoline Rohmann på Jakas Don Louvre tog sig af andenpladsen med 70,307 % og Victoria Kuusisto Pedersen på Langkjærgaard's Donna Fetti blev 3'er med 70.044 %. Natalie Hering blev 4'er på Anne Troensegaards Trakehner vallak Litvinenko Sjæltofte, og de tre næste placeringer var også danske.   I CDIO pony klassen 'Pigen med Stigen, sikrede Sofie K. Hansen sig meget sigende på Prince Of Glory sig sejren i klassen med et rigtig flot ridt, der blev belønnet med hele 73,699 %. Josefine Tiedemann Hansen på Darling Deluxe leverede også et rigtig fint ridt og blev 2'er med 72,805 %. Tredje pladsen gik til Isabell Toft Waksvik på Si Cuba med 71,463%, og de resterende placerede ekvipager i klassen var også danske.   Eftermiddagens Youngrider CDI-klasse startede op efter frokost og med et rigtig flot program red Celine Rørbæk Silfen sig med Romio Højris ind på en suveræn førsteplads, næsten 4 % foran klassens 2'er. Tyske Marie-Luise Misztl red sig ind på andenpladsen med 70,789 %, mens tredjepladsen gik til Kristin Lie Aas fra Norge på den danskavlede hest Danois. De efterfølgende placerede ekvipager var alle danske.   Opgør mellem dufour og Kasprzak Aftenens første klasse var Strandhotellet Blokhus Intermediare I. En klasse som mange i løbet af dagen havde set frem til. Den bød nemlig på flere fremtrædende ryttere på nye heste, der for første gang skulle konkurrere mod hinanden. Klassen blev både spændende og var særdeles underholdende og bød på megen flot ridning.   Det blev til en dansk duel mellem de to landsholdsryttere Anna Kasprzak og Cathrine Dufour på deres nye spirede stjerner Quarton og Bohemian. Det blev til en sejr til Anna og Quarton med 74,263 %, til trods for at det kun er ottende gang de rider sammen, men samarbejdet svingede rigtig godt i dag. Cathrine havde derimod udfordringer med at tøjle Bohemians energioverskud. Det lykkedes imilertid for den rutinerede og dygtige unge rytter og ekvipagen blev fortjent belønnet med 73,184 % og en flot andenplads. Hered var de to topplaceringer byttet rundt fra dagen i går. Allan Uglesø Grøn på Blue Hors Zatchmo blev 3'er med 72,579 %.   Dagens sidste klasse var Zibrasport U-25 Kür, der blev suverænt vundet af Sille Engermann på Darius, der opnåede flotte 77,160 %. Herefter fulgte fire danskere på de næste pladser Marlene Storkborg på Fritz, Victoria Vallentin på Fabienne, Michala Mejlgaard Jensen på Trebiz og Emma-Amalie Wraa på femtepladsen med Fürst Fahrenheit.   Efterfølgende var der samlet præmieoverrækkelse som finale på en god dag i dressurens tegn.        Cathrine Dufour, her på Cassidy ( Arkivfoto: JP.Photo.dk)