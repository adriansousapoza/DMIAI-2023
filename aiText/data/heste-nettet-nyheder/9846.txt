Verdens ældste hest er død
2013-03-15T20:19:05
Verdens, efter sigende ældste hest Shayne, har fundet hvile på Essex heste refugium, i en alder af 51 år.  Ifølge den engelske avis The Daily Mail, blev den leverrøde Shayne, der var et kryds mellem en Irsk Draught og en engelsk fuldblod, aflivet den 22. februar 2013.   Efter at Shayne kollapsede og ifølge vidner ikke i stand til at rejse sig igen, tog personalet på hesteplejehjemmet i Essex i Storbritannien den tunge beslutning, at afslutte et langt hesteliv på 51 år. I mennesketermer siges dette at svare til ca.120 år.  Personalet på hesteplejehjemmet i Essex, er overbeviste om, at Shaynes høje alder skyldes, at hans tidligere ejere behandlede ham godt og ikke overbelastede ham i løbet af hans lange liv.  Selvom Shayne var kendt som den længste nulevende hest, er den efter sigende ældste hest der nogensinde har levet, kendt som Old Billy, en anden britisk hest. Old Billy blev født i 1760 og døde 62 år gammel i 1822. Old Billys kranie, er den dag i dag, udstillet på Manchester museum i England og er et besøg værd, hvis nogen skulle komme forbi.   Kilde: The Daily Mail