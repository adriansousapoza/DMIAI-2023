OL- og PL-kandidater klar på Broholm
2012-05-29T16:09:39
Danmarks største mesterskabsstævne i dressur står for døren. Fra torsdag den 31. maj til den 3. juni 2012 skal Danmarks bedste dressur- og paradressurryttere konkurrere om de danske mesterskaber i dressur for juniorer, ungryttere, U25, seniorer samt paradressur, når mesterskaberne afvikles på Broholm Slot i Gudme. DM i dressur for seniorer er sponsoreret af Gorrissen Federspiel, mens Basisbank sponserer DM i paradressur. Et forrygende DM-stævne venter, hvor ikke kun mesterskabstitlerne er på spil, men også de eftertragtede OL- og PL-pladser.   Danmarks bedste dressurryttere dyster om mesterskaber på Broholm Det er 9. gang, at DM i dressur afvikles i de smukke omgivelser på Broholm Slot i Gudme, og stævnet er i år større end nogensinde. Hele fem mesterskaber afvikles i dagene fra den 31. maj til den 3. juni, og for seniorerne i dressur og paradressurrytterne er det ikke kun mesterskabstitlen, der er på spil. Landstrænerne i dressur og paradressur Rudolf Zeilinger og David Amager vil begge stå klar på sidelinjen og følge rytterne nøje, idet rytterne i bruttogrupperne også kæmper om en plads på de danske landhold, der skal repræsentere Danmark ved OL og PL i London senere på året. Dansk Ride Forbunds protektor HKH Prinsesse Benedikte overrækker præmier i mesterskaberne. Stærkt felt i mesterskabsdyst Det bliver et utroligt spændende DM i dressur i år, da der bliver hård konkurrence om den eftertragtede mesterskabstitel. Forsvarende mester Lisbet Seierskilde stiller til start på Jonstrupgaardens Raneur, og ekvipagen har for nyligt redet fantastiske resultater hjem fra store internationale dressurstævner, så ingen tvivl om, at de er klar til at tage kampen op igen i år. Andre mesterskabskandidater er dog klar til at tage kampen op om mesterskabet heriblandt tidligere DM-vinder Nathalie zu Sayn-Wittgenstein, Anne van Olst, Andreas Helgstrand og Lone Jørgensen. Endvidere så har Sidsel M. Johansen også vist en flot opadgående formkurve på det seneste ved at ride flere internationale placeringer hjem, så ingen tvivl om at der bliver kamp til stregen. Disse ryttere kæmper også om pladserne på det OL-hold, der skal repræsentere Danmark ved OL i London.   DM i paradressur på Broholm De bedste danske paradressurryttere mødes for 4. år i træk på dressurbanerne på Broholm for at dyste om DM i paradressur, der i år er sponsoreret af Basisbank. De danske paradressurryttere er super godt ridende, og det skal blive spændene at se om, hvem der vinder de eftertragtede DM-titler i år. For pararytterne er det heller ikke kun DM, der er på spil, men her kæmpes der også om eftertragtede pladser på det eftertragtede hold, der skal repræsentere Danmark ved PL i London senere i sommer. Paradressur inddeles i fire forskellige grader, der afhænger af rytterens handicap.   OL og PL venter forude Til august venter den største sportsbegivenhed i verden nemlig OL i London. Tre dressurryttere skal udtages til at forsvare den bronzemedalje, som det danske landshold så fantastisk fik i hus ved OL i Hong Kong. OL afvikles i dagene fra den 28. juli og frem til den 9. august. Den danske bruttogruppe i dressur består af Andreas Helgstrand, Anna Kasprzak, Anne Troensegaard, Anne van Olst, Lisbet Seierskilde, Lone Jørgensen, Nathalie zu Sayn-Wittgenstein og Sidsel M. Johansen. Den endelige udtagelse vil ske den 6. juli efter holdkonkurrencen ved det internationale dressurstævne i Aachen. For paradressurrytterne starter PL i London den 30. august og løber frem til den 4. september. Her udtages fem ekvipager, hvoraf fire skal ride holdkonkurrencen, og den femte rider med i de individuelle mesterskaber. Bruttogruppen i paradressur består af Annika Lykke Dalskov, Caroline Cecilie Nielsen, Charlotte Johansen, Henrik Sibbesen, Line Thorning Jørgensen og Liselotte Rosenhart.   Bundgaard Byg Cup på Broholm Weekenden på Broholm byder også på 2. kvalifikationsrunde i Bundgaard Byg Cup 2012, og med 34 startende ekvipager er der lagt op til masser af flot dressur. Bundgaard Byg Cup er en kendt og traditionsrig landsdækkende turnering for ekvipager, der har opnået min. 60 % ved start i en Prix St. Georges ved B-stævner eller 63 % ved start i Prix St. Georges ved C-stævner i kvalifikationsperioden. Turneringen rides over tre kvalifikationsrunder i Intermediaire I og Intermediaire I kür, og de 15 bedste ryttere går videre til den endelige finale. Program: DM i dressur, DM i paradressur, DRF-mesterskaberne for junior, ungrytter og U25 og Bundgaard Byg Cup   Torsdag den 31. maj 12.30 DRF-mesterskabet for juniorer (1. afdeling) 16.45 DRF-mesterskabet for ungryttere (1. afdeling)   Fredag den 1. juni 12.25 Basisbank DM i paradressur, individuelt (grad IA) 12.35 Basisbank DM i paradressur, individuelt (grad IB) 12.45 Basisbank DM i paradressur, individuelt (grad II) 13.05 Basisbank DM i paradressur, individuelt (grad III) 14.15 Basisbank DM i paradressur, individuelt (grad IV) 14.25 DRF-mesterskabet for ungryttere (2. afdeling) 15.55 DRF-mesterskabet for juniorer (2. afdeling) 16.00 DRF-mesterskabet for U25 (1. afdeling) 17.00 Gorrissen Federspiel DM i dressur, Grand Prix (1. afdeling)   Lørdag den 2. juni 08.00 DRF-mesterskabet for U25 (2. afdeling) 09.00 DRF-mesterskabet for juniorer, kür (3. afdeling) 11.55 Bundgaard Byg Cup, Intermediaire I 12.00 Gorrissen Federspiel DM i dressur, Grand Prix Special (2. afdeling) 16.00 Basisbank DM i paradressur, kür (grad IV) 17.35 Basisbank DM i paradressur, kür, (grad IA) 17.45 Basisbank DM i paradressur, kür (grad IB) 17.55 Basisbank DM i paradressur, kür (grad II) 18.15 Basisbank DM i paradressur, kür (grad III)   Søndag den 31. juli 08.00 DRF-mesterskabt for ungryttere, kür (3. afdeling) 10.40 Bundgaard Byg Cup, Intermediaire I kür 14.00 DRF-mesterskabet for U25 (3. afdeling) 15.00 Gorrissen Federspiel DM i dressur, Grand Prix Kür (3. afdeling)   Programmet er foreløbigt, og der kan forekomme ændringer. Se det fulde program på Broholm Rideklubs hjemmeside.   Broholm Rideklub   DRF Live   Kilde: DRF    Anne van Olst og Exquis Clearwater (Arkivfoto: JP-Photo)