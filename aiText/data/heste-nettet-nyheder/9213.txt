Ponyryttere til EM i military
2012-07-26T09:35:23
I søndags blev EM i military for ponyer afsluttet med ridebanespringning. Danmark sluttede på en 7. plads, mens Irland fik guld, England fik sølv og Holland fik bronze. Mai Kaas blev nr. 30 individuelt, mens Rikke Nyboe Andersen blev nr. 34 og Tobias Jørgensen nr. 41. EM for pony i dressur, springning og military er blevet afviklet i weekenden i Fontainebleau i Frankrig.   7. plads til Danmark i militarymesterskabet Efter dressur, terrænridt og ridebanespringning endte det danske ponylandshold på en 7. plads med 298,4 strafpoint. EM blev vundet af Irland med 136,9 strafpoint, mens England fik sølv med 174,0 strafpoint, og Holland fik bronze med 190,8 strafpoint.   Mai Kaas bedste dansker Med en individuel 30. plads og 88,1 strafpoint blev Mai Kaas og Midnight af Lergraven bedste danske ekvipage ved EM i military for ponyer. Rikke Nyboe Andersen og Denver blev nr. 34 med 91,8 strafpoint, mens Tobias Jørgensen og Spooky blev nr. 41 med 167,5 strafpoint i den individuelle stilling.   Chatal Daniels blev europamester i military for pony EM-guldet gik til Chatal Daniels fra Irland på Master Murrose med 45,2 strafpoint, mens sølvet gik til engelske Louisa Nesbitt på Carrowmore Gemstone med 49,0 strafpoint. Ana O.Brien fra Irland på Ice Cool Bailey fik bronze med 49,9 strafpoint.     Kilde: DRF  Rikke N. Andersen ved NM i military for et par uger siden Foto: Morten Fiil