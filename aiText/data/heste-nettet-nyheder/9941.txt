Hvem er Danmarks bedste springryttere?
2013-05-09T13:31:57
Det finder vi ud af i weekenden, når Absolute Horses slår dørene op til First DM i springning, samt DRF-mesterskaberne i springning for ungryttere, juniorer og children. I alt 132 af Danmarks bedste springryttere er klar i Sommersted til at dyste om mesterskabstitlerne. For seniorerne er der endnu mere på spil, idet deres præstationer også tages i betragtning, når der skal sættes hold til at repræsentere Danmark på hjemmebane ved EM i Herning til august.132 ryttere klar til at springe for mesterskabstitler Der er lagt på til en forrygende springoplevelse hos Absolute Horses i Sommersted, når de danske mesterskaber i springning på hest afvikles fra torsdag. 35 seniorekvipager er klar i kampen om Danmarksmesterskaberne, mens der også er godt med mesterskabsaspiranter klar til DRF-mesterskaberne. 41 ungrytterekvipager (U21), 36 juniorekvipager (U18) og 20 children-ekvipager er tilmeldt de tre DRF-mesterskaber.Direkte web-tv på dr.dk Har du ikke muligheden for at komme til Sommersted og opleve Danmarks bedste springryttere dyste om DM-titlen, kan du stadig følge First DM-finalen på tætteste hold. Finalen streames nemlig direkte på DR Sportens hjemmeside søndag den 12. maj.Program - DM og DRF-mesterskaber i springning Dag Tid Klasse Torsdag den 9. maj 15.00 BPI's kvalifikation, DRF-mesterskab for children Torsdag den 9. maj 17.00 Honda v/ Autocentralens kvalifikation, DRF-mesterskab for ungryttere Fredag den 10. maj 11.30 Kolding Kommunes kvalifikation, DRF-mesterskab for juniorer Fredag den 10. maj 14.15 First's kvalifikation, DM for seniorer Lørdag den 11. maj 12.00 BPI's finale, DRF-mesterskab for children Lørdag den 11. maj 14.15 Honda v/ Autocentralens finale, DRF-mesterskab for ungryttere Søndag den 12. maj 11.00 Kolding Kommunes finale, DRF-mesterskab for juniorer Søndag den 12. maj 14.00 First's finale, DM for seniorer Absolute Horses http://absolutehorses.dk/DK.aspx Startlister og resultater - DRF Live live.rideforbund.dk/ staevne.php?staevne=STV00002418 DR sporten http://www.dr.dk/sporten/   Pressemeddelelse: DRF