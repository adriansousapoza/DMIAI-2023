Grotesk retsssag om hestehandel
2017-02-12T18:03:25
En sag om en dressurhest til en værdi af ca. 70.000 kroner ender formodentlig i en retssag, til en samlet værdi af op mod 2 mio. kr. hvor skyldsspørgsmålet er misinformation om hvorvidt hesten er 3 cm højere end oplyst af sælger   En usikker sag at købe hest At det ikke altid er let at være køber, fordi man ikke helt kan vide sig sikker på hvad man får, og man skal huske at man har med levende dyr at gøre, der kan ændre adfærd afhængig af det miljø, det indgår i, er givet. At det heller ikke altid er let, at være sælger, upåagtet alle de gode intentioner man ellers har for hest og køber, er at man ikke altid kan vide sig sikker på, at have indgået et definitivt salg i en ellers ukompliceret handel, er følgende sag fra Storbritannien et godt eksempel på.   Så galt kan det gå En sag fra Storbritannien, vidner nemlig om, at det ikke kun er I Danmark, at sælgere og købere, efterfølgende kan strides over en handel, som sælger tilsyneladende har fortrudt af andre årsager end det stridspunkt sagen bygger på, men som bliver afgørende for sagens udfald. Tillige vidner sagen om at det juridiske slagsmål hurtigt kan gå hen og blive så bekosteligt afære, hvor sagsomkostninger hurtigt kan overstige hestens reelle værdi.   Altid en taber og en vinder I en retssag ender der altid med at blive udpeget en taber og en vinder, hvilket ikke altid er så unuanceret som virkeligheden, og taberen står ofte tilbage med både skylden og en stor økonomisk lussing, hvilket i visse tilfælde kan forekomme helt urimeligt, ud fra et moralsk og etisk synspunkt.   Juridisk ret og etisk og moralsk ret, behøver i vor tids retssystemer ikke nødvendigvis at være sammenfaldende. Bedøm selv, hvad I mener ville være en rimelig udgang af denne sag, på baggrund af de i sagen fremlagte argumenter.   Omkostninger der overstiger hestens værdi I en retssag for nylig afsagde en britisk dommer afgørelse i en tvist om en hestehandel, der resulterer i at sagen alene i samlede sagsomkostninger kan beløbe sig op til kr. 2 millioner i samlede omkostninger i en hestehandel, hvor hesten repræsenterer en værdi på mindre end 70.000 kroner.   Det er i sig selv ikke mærkværdigt at omkostninger i juridiske tvister kan løbe op i mere end genstandens værdi, hvilket reelt ofte gør, at mange vælger at trække sig, men sagen er særlig interessant når man betragter hvad tvisten i sagen reelt går ud på, og de argumenter der er fremført og som udgør grundlaget for afgørelsen og domsafsigelsen.   Dommen i sagen blev afsagt på baggrund af påstanden om, at sælger havde afgivet urigtige oplysninger i en konkret hestehandel.   Sagen om Hesten Masie En advokat ved navn Daniel Davies, begyndte at ride da han var 42 år gammel, og ville efter nogle års ridning købe sin egen hest Han købte hest i efteråret 2014. Valget faldt på den dengang 9-årige hollandske varmblods hoppe Amazing V, også kaldet Maisie. Den nu pensionerede advokat er i dag 65 år gammel.   Daniel Davies havde ifølge sagsakterne indledningsvist oplyst hesteformidleren om, at han ikke ønskede en hest der var højere end 172 cm i stang, efter som det var den maksimale højde hest, han kunne transportere i sin to-hestes trailer. Desuden ønskede han en hest der var skolet og uden nykker.   Et strid om 3cm Ifølge den nu afsagte dom, købte Davis hesten på baggrund af urigtige oplysninger om hestens højde og konkurrencemæssige præstationer. Dommeren fandt at salgsformidleren Jemme Coburn fra Two Mills, havde angivet at Maisie var 172 cm i stang, når hun faktisk var lige knapt 175 cm i stang. Salgsformidleren blev derfor som minimum vurderet at være skyldig i uagtsom adfærd i forbindelse med handlen, som følge af den fejlagtigt oplyste højde på hesten. Dommeren fandt, at den urigtige oplysning var med til at påvirke Davis til at købe hesten, i troen på, at Masie ikke var mere end 172 cm i stang.   Dommeren fandt derimod ikke, at det kunne bevises, at der var afgivet urigtige oplysninger om hestens adfærd i forbindelse med salget, til trods for at Masie ifølge Davies' ridelærer havde bukket regelmæssigt, inklusive en enkelt gang, hvor træneren selv var faldet af. Dommeren fandt intet bevis på at hesten skulle have stejlet eller bukket, mens den stod i salgsstalden eller før salget af hesten, og sælgerne havde hævdet at hesten ikke havde ridemæssige nykker.   Oversolgt afprøvningsresultat Derimod fandt dommeren, at det havde været urigtigt af sælger at oplyse, at hesten uden problemer ville kunne kvalificere sig til de regionale stævner og tillige havde bestået KWPN IBOP (afprøvning) med 'flyvende karakterer' som sælger havde hævet. Masie havde reelt opnået en karakter på 75, som vurderes at være en gennemsnitlig præstation.   Ifølge dommeren var dette ligeledes en fejlagtig oplysning, der var medvirkende til at forlede Davis til at købe hesten på misvisende grundlag.   Køber vandt retssagen Dommeren afsagde en dom, hvor Davies fik knapt 115.000 kroner retur - dækning af samtlge købsomkostninger, med et tillæg af knapt kr. 20.000, som kompensation for at Davies hævdede at han ikke havde haft nogen glæde af at ride Masie, og som følge af, at hele episoden havde gjort ham meget frustreret. Derfor anså dommeren at Davis skulle kompenseres for sine kvaler.   Sagen kan løbe op i 2 mio. kroner Endnu en høring skal efterfølgende afholdes. Her skal det afgøres om sælger skal pålægges yderligere omkostninger i sagen. Det skal afgøres om sælger skal betale Davis' løbende omkostninger til driften af Masie i hele den lange periode han har haft hesten, foruden at sælger muligvis skal dække Davis sagsomkostninger foruden egne omkostninger i sagen. Alt i alt vurderes det at sagen samlet set kan løbe op i et beløb svarende til små 2 millioner kroner.   Davis udtalte efter den første retskendelse til det britiske magasin Horse & Hound følgende "Det er en utrolig vægt, der er taget af mine skuldre. Jeg tror jeg har en god sag for tillige at få tilkendt godtgørelsesbetaling i sagen."   Derimod er salgsformidleren chokeret og ærgerlig over dommen: "Masie satte ikke en hov forkert på noget tidspunkt, mens hun var hos os i [salgsstalden] og den tidligere ejer og hendes familie er søde og ordentlige mennesker. Jeg holder også altid pengene fra en handel i op til to uger, i det tilfælde at en kunde ikke er tilfreds med handlen, udtaler hun til Horse & Hound, under henvisning til, at hun giver sine købere mulighed for at fortryde de handler de indgår med hende og hendes sælgere.        Masie, dejligt uvidende om den groteske sag hun er blevet centrum i.