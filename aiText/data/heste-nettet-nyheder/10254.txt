Lyserød pony viralt hit
2013-10-09T11:33:20
En lyserød pony hitter på YouTube, efter at eftersøgningen og fundet af den dansk producerede træpony blev filmet og uploaded til Internettet. Ponyen er nu genforenet med sin danske ejer.   Den lyserøde pony, der blev opstilet på Sifs Plads i København, forsvandt sporøst igen dagen efter. Ponyen er produceret af genbrugsmaterialer af gadekunstneren Thomas Dambo, som en joke imellem sig selv og sin kæreste, men dens pludselige forsvinden foranledigede at hestens ejer iværksatte en større efterforskning.   Posterede efterlysning på YouTube Hestens ejer, gadekunstneren Thomas Dambo, der som street-artist lever af at skabe opmærksomhed, posterede efter ponyens sporløse forsvinden, først plakater på lygtepæle i nærområdet og herefter på Facebook. Herefter lavede han en Youtube-video om den stjålne træhest, og den er blevet et viralt hit. Lørdag postede Thomas Dambo videoen om hans søgen efter »pony-tyven«, og to dage senere havde videoen fået over 600.000 visninger på YouTube, over 400 delinger og en masse omtale på udenlandske medier.   Gerningsmanden fundet Samtlige henvendelser pegede i retning af én gerningsmand, så Thomas Dambo opsøgte selv hestetyven. Hele forløbet filmede gadekunstneren selv, og med de engelske undertekster, er videoen meget vidt omkring. Filmen bliver flere steder brugt som et eksempel på, hvordan man fredeligt løser en konflikt, og er blevet et eksempel på god attitude, og har samtidig givet Danmark reklame.   På den amerikanske blog Gawker skrives der: 'Dette får mig til at ville hoppe på et fly til København med det samme. En af de bedste byer i verden'.   Det vides ikke, om den lyserøde pony har fundet et nyt permanent hjem.   Se videoen af fundet af ponyen her