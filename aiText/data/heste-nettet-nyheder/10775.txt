Ny filmteknologi skal hjælpe ryttere
2014-06-13T20:52:46
En alternativ anvendelse af innovative kropsdragter der normalt bruges i filmindustrien, kan vise sig at blive et værdifuldt værktøj til at hjælpe ryttere med at forbedre deres balance og opstilling i sadlen.   Filmteknologi Med ny teknik kan ryttere få hjælp til at få korrigeret deres opstilling i sadlen, til gavn for både hest og rytter. Kropsdragter der normalt anvendes til animering af menneskelige bevægelser i produktionen af computerspil, og i animationsfilm, vil fremover kunne hjælpe ryttere.   Dragterne er udviklet til film- og animationsindustrien og blev bl.a. brugt i stort omfang i produktionen af storfilmen Avatar. Dragterne, indeholder en stor mængde censorer som føder data tilbage til et software program, som behandler de mange data og konstruerer animationsbilleder over personens bevægelsesmønster, som kan analyseres videre og bearbejdes via et skærmbillede med tilhørende avanceret software.   Alternativ anvendelse Dragter og software vil med fordel kunne anvendes i samme stil, til at danne billeder af ryttere,med henblik på at analysere deres opstilling på hesten. Herved kan eventuelle skævheder eller forskydninger i rytterens balance afsløres, og der kan således arbejdes videre med korrigerende handlinger. Dragterne kan hermed anvendes som værktøj til at forbedre rytternes balance og symmetri, samt forbedre en dårlig opstilling i sadlen, med henblik på arbejde med korrigerende handlinger og for at kunne indvirke mere effektivt.   Pilot-studie For at teste og vurdere teknologiens potentiale i ridesporten gennemførte et universitets forskerhold et pilotstudie i samarbejde med forsker kollegaer fra organisationen The Saddle Research Trust. De udførte en analyse af 12 rytteres opstilling på hest, mens de havde en bevægelsesdragter på. Hofteledsrotationen blev målt og der blev udviklet specialsoftware til at bearbejde de data der blev opsamlet via dragtens sensorer med henblik på, at gennemføre en analyse der var specielt rettet mod rytterens ridemæssige opstilling.   Teknikken afslører skævheder Resultaterne afslørede tilstedeværelse af asymmetri hos samtlige 12 ryttere der indgik i pilot-studiet. Det identificerede forskelle på helt op til 27 grader mellem venstre og højre hofte. Bemærkelsesværdigt var det, at hele 83 % af rytterne udviste større udvendig rotation af den højre hofte end af den venstre.   Med det anvendte udstyr, var det således muligt med udstyret at måle relative præcise forskelle i de enkelte centrale kropsdeles bevægelses- og rotationsmønster.   Mange anvendelsesmuligheder Resultaterne fra pilotstudiet viser, at udstyret har stort potentiale for anvendelse i flere sammenhænge. Dels kan rytterne forbedre deres opstilling med henblik på at ride mere effektivt og skånsomt for både dem selv og hesten, og har hermed potentiale til at blive et værktøj, som kan anvendes af ryttere og trænere.   Samtidigt kan metoden anvendes som værktøj til at forebygge skader og smerter hos ryttere. "Rygsmerter er et problem hos a. en tredjedel af den voksende britiske befolkning og tidligere undersøgelser har vist, at ridesporten har en af de højeste skadestatistikker" udtaler Senior lektor Elizabeth Grady, som forsker i alternativ anvendelse af dragten ved University of Sunderland's afdeling for computer science og teknologi. Indtil nu har der ikke været forsket væsentligt i, hvorledes asymmetri i kroppen og en dårlig opstilling og kropsholdning, kan påvirke rytteres helbred.   Potentiale på elitesportsniveau Det foreløbige studie viser at metoden har potentiale til at udgøre en effektiv og praktisk metode til at vurdere rytteres position på tværs af forskellige bevægelser. Det kan måske blive særligt værdifuldt i dressuren, hvor præcise vægtforskydninger og bevægelser i hofteleddet er afgørende for øvelsernes korrekte udførelse, og kan således anvendes til at finjustere øvelser på højt plan, og kan potentielt have stort potentiale indenfor specielt elitesporten.   Åbenlyse fordele Teknikken har endvidere en række åbenlyse fordele. Anvendelsen af bevægelsessensorer i dragter der bæres på kroppen er en ny teknologi, som har den fordel, at den ikke på nogen måde er bevægelseshæmmende og er et alternativ til bevægelsesanalyser via video-optagelser, som ikke på samme måde - og så præcist, kan afmåle tredimensionelle billeder.   Avanceret udstyr Det konkrete udstyr der blev anvendt i pilotforsøget, var et 3D menneskebiomekanisk kamera-frit målingssystem, med små integrerede sensore, der var laceret på de forskellige motorisk vigtige led. Censorene opfange målinger og kommunikere trådløst med den tilhørende computer, der opsamler enhver drejning, vridning og vinkling af kroppen. Informationen som opsamles kan herefter illustreres via en animationsfigur i 3D på en skærm.   De konkrete dragter som kaldes Xsens MVN kropsdragter viser lovende resultater, med henblik på deres mulige anvendelse som værktøj at analysere asymmetri hos ryttere og til at afsløre risiko for smerter i den nedre ryg region samt tidlig identifikation af øget risiko for skader, ligesom indenfor andre områder. Bio- mekanik, sportsvidenskab, sygeplejetræning og forskning i fysisk genoptræning, er blot nogle af de fagområder som Universitet undersøger, med de højteknologiske dragter der blev introduceret i 2011, og er udviklet af den hollandske virksomhed Xsens.   Offentliggjorte resultater Resultaterne fra pilotstudiet er offentliggjort i fagbladet Sports Technology, under titlen "A preliminary investigation of the use of inertial sensing technology for the measurement of hip rotation asymmetry in horse riders".   En præsentation af resultaterne vil fine sted på den anden internationale konference for The Saddle Research Trust, i Cambridge der afholdes i efteråret 2014 (november).   For evt. interesserede er linket til konferencens hjemmeside her.      Fantombillederne af ryttere, der gengives af pc softwaret