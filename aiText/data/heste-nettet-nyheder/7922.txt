Sune leverede dagens ridt ved DM   Opdateret
2011-07-30T17:42:11
Sune Hansen og Blue Hors Romanov viste topform i dagens 2. afdeling af DM i dressur for seniorer. I dagens Grand Prix Special 2.afdeling af DM, var det Sune Hansen og Blue Hors Romanov der sejrede med 72.458%. Dette betyder at Sune og Romanov nu ligger på en foreløbig 2.plads i det danske mesterskab.  Anne Troensegaard og Seduc Foto: JP-Photo.dk Føringen tilhører stadig Lisbeth Seierskilde og Jonstrugårdens Raneur. Ekvipagen red i dag til 71.792%, hvilket placerede dem på en andenplads, men dog stadig med point nok til at holde føringen i det danske mesterskab, der afgøres søndag når der rides kür. Efter dagens ridt betyder det så at Daniel Bachmann Andersen og Donna Silver er rykket fra 2.pladsen ned på en 3.plads, hvilket må siges stadig at være en umådelig flot præstation af den 21-årige rytter. [[[media:nku1l8lg62guq1iosrfq3tw4bgc2lqqj;5]]] Nathalie zu Sayn-Wittgenstein og Horsebos Smarties Foto: JP-Photo.dk I morgen rides sidste del af mesterskabet på Broholm Gods, og klassen starter kl. 14.15.  Sune Hansen og Blue Hors Romanov Foto: JP-Photo.dk 