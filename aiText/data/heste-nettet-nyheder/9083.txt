Årets fest til hest står for døren 
2012-06-27T10:46:01
  På lørdag slår Vilhelmsborg portene op til Dansk Ride Forbunds største breddearrangement - Landsfinalerne. Arrangementet afholdes den 30. juni og 1. juli, og der er gratis adgang for publikum.   Finalerne byder på Danmarks bedste breddeekvipager i spændende konkurrence og festligt sammenhold, så pak madkurven og picnic-tæppet og blive en del af årets fest til hest.   Landsfinaler - sjov, klubånd og sportDansk ride Forbunds Landsfinaler i breddeaktiviteter er breddesportens og forbundets største arrangement. Der er stor fokus på hold- og klubånd, socialt samvær og på at have det sjovt. Der konkurreres i Ponygames, Stafetspring, Kvadrille, Team Cup Dressur og Pas de Deux, og der er mange flotte præmier på højkant. Gennem året holdes kvalifikationer i alle fem aktiviteter i alle distrikterne. Kontakt dit lokale Distriktsbreddeudvalg og hør, hvor kvalifikationsrunderne bliver holdt henne i dit distrikt. Til landsfinalerne kan man udover at deltage i disciplinkonkurrencerne også ride med på den fælles rideture lørdag og søndag morgen, deltage i besindighedsprøve, hesteagility, heppekorskonkurrencen samt deltage i lotteri om mange rigtig lækre præmier. Der vil også være rig mulighed for, at handle ting sig både selv og hesten i de mange boder på pladsen.   Vel mødt på Vilhelmsborg i Mårslet.  Foto: Landsfinalerne 2012 (Dansk Ride Forbund)