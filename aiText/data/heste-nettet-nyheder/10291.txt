Svensk sejr i Stutteri Ask Grand Prix
2013-10-20T12:37:27
  Kun 4 ekvipager ud af de 35 deltagende kunne overvinde den svære Grand Prix-bane fejlfrit og dermed få adgang til omspringningen.   Med en fejlfri omspringning i tiden 35,95 sekunder blev det med Nicole Persson og den utroligt velspringende Quante (Holst. e. Aljano/Alcatraz) til en svensk sejr i den tostjernede Stutteri Ask Grand Prix ved JBK Horse Shows. Nicole og Quante satte konkurrenterne eftertrykkeligt til vægs i omspringningen med næsten 3 sekunders forspring til den næst hurtigste ekvipage.   Nicole Persson og Quante. Foto: JP-Photo.dk  Danske Torben Frandsen ydede en fantastisk indsats i sadlen af 9-årige Solos Consept (Holst. e. Con Capitol/Corofino I) der kvitterede med fejlfri springning med masser af luft til bommene og kunne dermed slutte på 2. pladsen i klassen. Torben Frandsen & Consept lørdag. Foto: JP-Photo.dk  Hollandske Ben Schröder og Cognac Champblanc (Holst. e. Clearway) red sig til omspringningens 3. hurtigste tid foran 4. Placerede Thomas Velin på Chopin van het Moleneind (BWP e. Quick Star/Darco) der måtte indkassere et enkelt nedslag i omspringningen.   Se klassens fulde resultat i dette link