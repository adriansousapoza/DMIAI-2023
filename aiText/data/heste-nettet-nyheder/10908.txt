Ponyer, judo, springheste og klassisk dressur
2014-08-11T18:18:27
Menuen stod på, farverige ponyklub-elever, demonstration i faldteknik, arbejde med frygtsomme og vanskelige springheste, og klassisk dressur, da mere end 200 ISES delegerede tog på udflugt til Billund ridecenter, for at se teori omsat til praksis.   Det praktiske indslag på årets ISES konference, var en udflugt til Billund ridecenter, der viste sig at blive en alsidig, og en farve- og læringsrig eftermiddag, hvor vejret viste sig fra den absolut bedste side, for de mange udenlandske gæster.      ISES deegerede ankommer til Billund Ridecenter (forto: Tine Lessèl)   Ponyer og børn i alle regnbuens farver Da busserne med de mange konference delegerede, rullede ind på Billund Ridecenteret, ventede der allerede en gruppe forventningsfulde ponyryttere, der glædede sig til at demonstrere deres indøvede kunnen, dårligt kunne vente, indtil de delegerede havde nydt deres medbragte sandwich, i solskinnet på græsplænerne foran ridehuset.   Der ventede en overdådig demonstration af, hvorledes ponybørn kan starte deres ridekarriere, i leg under sikre rammer, da ridehuset blev fyldt med små shetlandsponyer, og endnu flere små ryttere i alderen 4-14 år sammen med de to voksne instruktører Mette Hald Rasmussen og Merete Stenner. Børnene var inddelt i grupper efter alle regnbuens farver, typisk med 1-3 små ryttere, som havde en lidt ældre elev, som junior instruktør til at hjælpe sig.   Mette Hald, som ejer en rideskolen på Fyn, har udviklet konceptet, der bygger på læringspsykologi, så børnene lærer at omgås og ride ponyerne korrekt, og det var tydeligt, at også ponyerne trivedes med arbejdet. Metoden er så anderledes, at det faktisk giver problemer, når de større børn skal videre fra shetlænderne og til andre rideskoler, hvor man griber tingene an på mere traditionel vis. "Det kan være vanskeligt for de 13-14-årige, der gerne vil tilpasse sig. De er i en alder, hvor de er meget påvirkelige, og vil gerne gøre det, der forventes af dem", udtalte rideinstruktøren.   Det må derfor være ønskeligt, at andre rideskoler tager tråden op, så børnene kan fortsætte de gode principper med omgang og ridning af ponyer, de har lært hos Mette Hald.   Det blev til en flot og farverig demonstration af, hvorledes børn kan lære at ride og omgås de små ponyer, således at lej, læring, disciplin sikkerhed og ikke mindst ponyvelfærd går op i en højere enhed.      Ponyer og børn i leg og alvor (foto: Tine Lessèl)   Fra Judo til faldteknik I judo lærer man faldteknik og disse teknikker kan bruges, hvis man skulle være så uheldig, at blive smidt af en hest. Palle Foldgaard er judo instruktør og hans kone Helle Sydendal er rytter, og de har nu forenet deres interesser med kurser i faldteknik til ryttere, så de kan passe på sig selv. Alt for mange ryttere bliver skadet ved fald fra hest, fordi de ikke ved, hvorledes de skal falde.   Ideen opstod efter en trafikulykke og efter at være vidne til en ulykke på en hubertus jagt. Palle lånte herefter Helles hest og kastede sig ud i nogle forsøg, hvor han foretog det ene fald fra hesten efter det andet, mens hesten blev mere og mere forvirret, indtil teknikken sad i skabet, og den kunne videreformidles.   At det er noget der forsømmes hos ryttere, blev hurtigt klart, da de to instruktører bad en gruppe forsøgskaniner blandt de delegerede om at melde sig på banen. De skulle starte med at lave forlæns og baglæns kolbøtter over en presenning på jorden, hvilket flere havde overraskende svært ved, til undring for både dem selv og tilskuerne. Øvelsen udviklede sig herefter til, at de skulle smide sig på jorden, efter instruktørernes vejledning, så det til sidst mindede om fald fra lav højde.   Pointen er, at man skal sørge for at holde hoved og arme indenbords, og tage faldet med hele kroppen, der hvor den er mindst udsat og tilstræbe at rulle væk fra hesten. Det er vigtigt at øve sig regelmæssigt så det bliver en refleks, og at man sørger for at holde det ved lige: "Det er ret vigtigt man holder sig i form og træner, for mange ryttere er ret stive i kroppen, og det går ud over hesten", slutter Palle Flodgaard.   På den bemærkning, blev forsøgskaninerne og de øvrige tilhørere mindet om, at det som rytter er en forpligtigelse, at holde sig selv i form, og sørge for at bevare sin smidighed - ikke bare hos hesten!      Forsøgskaniner træner faldteknik (foto: Tine Lessèl)   Overdådigt kagebord Efter dette indslag, trængte de delegerede til en lille pause, og forsøgspersoner til at få et lille hvil. Det foregik udenfor i det dejlige solskin, hvor der til lejligheden var opstillet borde og stole.   I pausen blev der budt på kaffe og the samt et overdådigt kagebord, som hurtigt fik ben at gå på. Efter pausen var der endnu to spændende indslag på programmet.   Frygtsomme og vanskelige springheste Susan Kjærgård fra Blueberry Hill, havde forud for konferencen annonceret på Facebook og på Heste-Nettet efter problemheste, til demonstration og var nærmest blevet væltet af henvendelser. "Det siger jo lidt om, at der er et stort behov blandt ryttere for at få hjælp til at løse deres problemer", udtaler Kjærgård i et efterfølgende Interview til Heste-Nettet. Den tidligere top-springrytter, leverer i dag instruktørkurser til undervisere og hjælper andre ryttere med deres heste og ridning.   Kjærgård indledte med at fortælle, hvordan ISES havde været vendepunkt i arbejdet med heste: "Jeg ændrede min opfattelse af årsager og effekt, efter at jeg havde mødt Andrew McLean til den første ISES konference i 2008, og han viste mig hvordan jeg skulle lære hestene tingene, i stedet for blot at ride dem!".   Til demonstrationen havde Kjærgård udvalgt 4 ryttere med deres 4-benede partnere, på baggrund af nogle videoer, som rytterne havde fremsendt til hende på forhånd. Der var bl.a. en hest der ikke ville gå frem, en hest der havde alt for megen fart på, og en pony der ikke ville springe over vandgrave. Kjærgård indledte med at gå rundt og løsne hestenes næsebånd, for at løsne evt. ubehag for hestene og fjerne evt. stress, som følge heraf, så de har lettere ved at tage imod læring.   Derefter gik fire af hendes instruktører i gang med at arbejde med heste og ryttere."Springryttere er som regel meget målrettede på resultatet. Men det drejer sig derimod om, at bryde læringselementerne op i små simple trin, for at gøre det let for hesten. Vi skal give hesten de bedste forudsætninger for at skabe positive associationer. Hvis vi derimod lægger for meget pres på hestene, skaber de i stedet negative associationer" udtaler Susan Kjærgård. Det giver derimod problemer i ridningen.   I løbet af demonstrationen, lykkedes det på de blot 45 minutter, der var til rådighed, at se ændringer hos samtlige 4 heste. Især med ponyen der nægtede at gå over vandgrave, der i slutningen af demonstrationen stillede sig velvilligt midt i vandgraven.      Susan kjærgård instruerer, hvorledes man får en pony til at gå over en vandgrav (foto: Tine Lessèl)   Akademisk ridning Det sidste indslag på den praktiske del af programmet stod på akademisk ridning fra Belgian Ridning Academy, hvor to lusitaner heste demonstrerede principperne for akademisk ridning.   Der var tale om en demonstration af den indledende træning såvel som de mere avancerede øvelser, fremvist af Leopold Gombeer på den 7-årige lusitaner vallak Carravaggio og den mere avancerede 14-årige vallak Tamino, redet af Justin Verboven. Leopold Gombeer, er teknisk direktør på det belgiske rideakademi og har flere rideinstruktøruddannelser inden for den akademiske ridning.   Mens de to lusitanerheste udførte de forskellige øvelser, kommenterede Frank Ödberg den teoretiske baggrund for læringsprincipperne. Han fortalte bl.a. at uddannelsesmetodens formål, er at opnå en rundet og afslappet hest, der bliver eftergivende uden modstand. Fleksibikliteten i kontakten og lethed i gangarter skal afspejle dette. Han forklarede endvidere at de akademiske ryttere ikke skubber hesten mod hånden for at øge kontakten, når benene lægges til. Derimod øver de hvad de kalder 'hånd uden ben og ben uden hånd'.   Hesten uddannes i den lavere skole efter de grundlæggende uddannelsesprincipper, for at opbygge styrke, smidighed og balance. Den høje skole bygger videre på grundteknikkerne, hvor man arbejder mere med energi, og afskub fra bagparten og en højere grad af samling. Ifølge Frank Ödberg, resulterer det, at når den samles giver det øget energi og lethed.   Udover alle de grundlæggende uddannelsesprincipper, som begge ryttere fremviste, afsluttede Verboven demonstrationen med at vise piaff, passage og galopchangementer.   Ifølge uddannelsesprincipperne, er målet til sidst, at opnå et træningsniveau, hvor hesten bevæger sig af sig selv, og hvor rytterens hjælpere skal fremstå som om de er usynlige. For yderligere information om det belgiske akademi, se her.      Demonstration af akademisk tidning med Belgian Riding Academy (forsidefoto: Tine Lessèl)   Mætte af indtryk Efter det afsluttende indslag med akademisk dressur, forlod de delegerede herefter ridecenetret i store busser, der skulle bringe dem tilbage til conferencecenteret. Her stod det på et hurtigt bad, inden aftenens festmiddag.   De fleste var trætte og mættede af indtryk, efter en inspirerende og interessant praktisk eftermiddag - et forfriskende afbræk i de mange teoretiske sessioner på ISES konferencen.