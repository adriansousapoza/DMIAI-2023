Endnu en suveræn sejr til Sille Engermann
2011-05-29T11:50:05
Den sidste dag ved First Horse International Grand Prix stævnet i Bernstorffsparken er i fuld gang, og fra morgenstunden i dag var det igen ponyerne der startede stævnedagen.  Sille Engermann og Lasco Foto: JP-Photo.dk De talentfulde ponyryttere åbnede igen søndag stævnet, og de fremmødte publikum fik nogle gode ridt at se fra de unge ryttere og deres ponyer, og det må siges at kvaliteten af ponyer og rytternes ridning er bestemt værd at se på. Det blev igen i dag til en sejr til Sille Engermann og ponyen Lasco. I overlegen stil red Sille Engermann som sidste rytter i kür klassen førstepladsen hjem. Sille og Lascos velredne program blev af dommerne belønnet med 72.333%, hvilket altså gjorde dem til vindere af dagens ponyklasse.  Phillip Lindberg og Vermont Foto: JP-Photo.dk Andenpladsen blev intaget af Maria Christensen med ponyen Vegelin´s Goya e.Verona´s Bogi/Leunveld´s Darling Boy. Maria og den 8-årige ponyen opnåede 69.500% for deres ridt. På tredjepladsen blev det Emma Nymand med Kinski We e.Kaiserjaeger/Brilliant med 67.833%.  Olivia Lysgaard og Pepino Foto: JP-Photo.dk