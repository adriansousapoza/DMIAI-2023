Ny uddannelse: Holistisk Rideunderviser
2013-08-28T09:15:02
Uddannelsen er opbygget på principperne for hestevelfærd og henvender sig til dig som gerne vil undervise børn, unge og voksne begyndere/let øvede, eller til dig som "blot" går og drømmer om at leve af din passion.  Kunne du tænke dig at undervise glade, samarbejdsvillige heste og elever? - Med stor fokus på samhørighed, partnerskab, positiv forstærkning og med et minimum af udstyr? Hvis ja, så er denne uddannelse lige noget for dig. Hvad kan du bruge udannelsen til efterfølgende:  Uddannelsen kan bruges hvad enten du vil undervise handicappede, børn, voksne, begyndere eller let øvede. Uddannelsen kan bruges til dig som vil undervise på rideskole, privat ridecenter eller lign. Eller dig som drømmer om at drive dit eget hestested med harmoni og en positiv atmosfære.    Hvorfor holistisk? Holistisk betyder det HELE. Dvs. både psyken og fysikken hos såvel hest som rytter inddrages og vægtes som værende lige vigtige for at opnå et godt resultat for begge parter. Det er derfor vigtig i den daglige træning at hestens fysiske og psykiske formåen accepteres og anerkendes på lige fod med rytterens. Dertil vægtes det at rytteren tilegner sig viden til selv at kunne "læse" sin hest. Uanset niveau.   Gratis tilbud Den nye uddannelse skydes i gang med to gratis moduldage i oktober/november: Lørdag d. 19. oktober kl. 10-16 samt Lørdag d. 2. november kl. 10-16 Dagene er GRATIS, men tilmelding nødvendig på mail: staldshamrock@gmail.com http://www.ridecare.dk/uddannelsen   Forsidefoto: JP-Photo.dk