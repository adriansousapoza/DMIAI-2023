Hjælp hesten nytårsaften
2013-12-31T13:29:53
Mange hesteejere frygter nytårsaften mere end de glæder sig. Men der er måder, som kan være med til at sikre at hestene kommer bedst muligt igennem denne højtidsaften. Fyrværkeriloven Fyrværkeriloven, som begrænser affyringsperioden fra 1. december til 5. januar, har givet mange hesteejere en bedre nattesøvn - i hvert fald uden for affyringsperioden. Fra politisk side er der lagt op til yderligere stramninger er på vej, således at det fremover kun bliver tilladt at der kan affyres raketter fra den 27. december til den 1.januar, men der er tegn på at endnu flere danskere ønsker yderligere stramninger.   En netop offentliggjort rundspørgeundersøgelse fra Metroekspressen, har overraskende afsløret, at hver fjerde dansker helt mener af fyrværkeri skal forbydes. Mange af dem har formentlig kæledyr eller husdyr. Da dette imidlertid ikke er en realitet endnu, må vi forsøge at tage de rette forholdsregler, for at hjælpe vore heste bedst muligt igennem nytårsnattens virvar af lysglimt og raketbrag.   Udvis hensyn De fleste der har husdyr eller kæledyr, ved hvor stressende det kan være for dem, og tager selv de fornødne hensyn. Det er sjældent dem der udgør problemet. Dem der ikke har husdyr og kæledyr, stresser eller generer sjældent dyrene i bevidst chikane. Her drejer det sig oftest om uvidenhed, eller utilsigtet hensynsløshed. Derfor kan det være en hjælp til naboer og omkringboende, at gøre dem opmærksom på fyrværkeribekendtgørelsen, og bede dem om at udvise hensyn til jeres dyr. Heldigvis ønsker langt de fleste ikke at skræmme dyrene, og det vil derfor som oftest være nok at forklare naboerne, hvor bange hestene kan blive, og hvilke skader det kan medføre.   Gå f.eks. en runde rundt i nabolaget. ønsk dem godt nytår, og gør naboerne opmærksom på, at heste er bange for brag og kan gå helt i panik, til fare for dem selv og andre. Såfremt I har udegående heste i løsdrift, gør da de nærtboende særligt opmærksom på, at hestene går ude, at de er bange for skud, og at en enkelt hest kan sætte panik i en hel hesteflok, så de bryder igennem hegn og kan risikere, at løbe ud på veje m.v. Er I flere kan der f.eks. udarbejdes nogle små foldere, som I smider ind til naboer og omkringboende, hvor I ønsker dem godt nytår, samtidigt med at I informerer dem, og beder dem om at skude rakkerne af i andre retninger, end hen mod jeres heste, så de i det mindste er opmærksomme på problemet og forhåbentlig herved udviser større hensyn. Fyrværkeribekendtgørelsen Ifølge fyrværkeribekendtgørelsen. er det ikke tilladt at affyre fyrværkeri i mindre afstand end 100 meter fra landbrugsbygninger med hold af dyr samt udegående dyr, og taler vi om raketter, skal afstanden fordobles. Desværre ses også tilfælde, hvor nogle med vilje smider fyrværkeri i nærheden af hestene. Overvej om der er områder på din fold, hvor du må spærre af i en periode. Skulle det komme til konflikter er det desværre sjældent, at politiet rykker ud til sager om heste og fyrværkeri nytårsaften, så det er en god idé at tale med sine naboer i god tid, inden festlighederne starter. Allier dig med andre Der er også ting du selv kan gøre, for at hjælpe din hest bedst muligt igennem aftenen. Hvis du har heste hjemme, så overvej at holde nytårsaften på hjemadressen, så du kan holde opsyn med dem, eller arranger dig evt. således at du er hjemme inden kl 24. Hvis du ikke synes det er super fedt, at skulle blive hjemme altid, men har du gode naboer, der er hjemme, kan du evt. også arrangere at de tager opsynet. Står din hest på et opstaldningssted, så arranger at der er staldvagt på, under en eller anden form, så alle kan være trygge over at der bliver taget vare på hestene. Små tips til hjælp for dine heste Der er også andre konkrete ting du kan gøre, for at dine heste kommer lettere igennem nytåret:    Tag hestene på stald eller i læskur, hvis du har muligheden herfor. Har du ikke det, så gå hegnet ekstra efter i sømmene, og forstærk det evt. der, hvor der kan være risiko for at hestene ville kunne finde på at bryde igennem, hvis de bliver skræmte   Tænd lys i stalden i god tid inden nytåret sætter ind og tænd for en radio, så den kan forstyrre larmen fra raketterne. Du kan også dække staldvinduerne til, for at hindre at hestene bliver forskrækket over lysglimtene   Sørg for at hestene har stråfoder nok, og strøg evt. gulerødder rundt i boksen, eller halmen, så de har noget at beskæftige sig med   Tilse hestene flere gange i løbet af aftenen og natten, og vær særlig opmærksom på, heste der har tendens til at være nervøse og ængstlige  God nytår til alle, med ønske om at alle heste kommer bedst muligt igennem nytårsnatten! Forsidefoto: Tine Lessèl