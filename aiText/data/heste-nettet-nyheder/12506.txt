Sæt kryds i kalenderen. Ny dato for Roskilde Dyrskue
2016-10-26T20:52:08
Roskilde Dyrskue er et velbesøgt og afholdt Dyrskue, der hvert år trækker tusindvis af besøgende til. Næste år ligger Dyrskuet allerede 26-28 Maj, i forbindelse med Kristi Himmelfarts ferien. Mange familier holder alligevel en lille miniferie der, og det vil give flere interesserede mulighed for at deltage i arrangementet mener Sekreteriatschef Charlotte Frimer Petersen.   Landbrugets store handelsplads Dyrskuepladsen i Roskilde forvandler sig under dyrskuet til en stor handelsplads, hvor folk netop kommer for at handle, ikke bare kigge. På den 50.000 kvm. store Maskinudstilling sælges der maskiner til brug i land- og skovbrug samt entreprenør- og have/parkvirksomheder. " Roskilde Dyrskue er Danmarks største udendørs markedsplads for landbrugsmaskiner, og vi har en meget høj genbestillingsprocent og får altid udsolgt . Det betyder, at nye maskinudstillere skal være hurtige, hvis de også vil have en plads på maskin udstillingen , for pladsen er begrænset . Men vi er altid interesserede i at få spændende virksomheder med ", fortæller Niels Mathiasen, der er Udstillingskoordinator for Roskilde Dyrskue. Nye udstillere kan booke en plads via http://www.roskildedyrskue.dk fra 1. november.    Roskilde Dyrskue er et arrangement for hele familien. der er børnezoo, landbrugsdyr, hobbydyr, maskinudstilling, og masser af mad fra det danske landbrug. Dyrskuepladsen fylder 35 hektar, og rummer under dyrskuet, omkring 1500 dyr. I år kom besøgstallet op på 86.342 besøgende fordelt på de tre dage, næste år håber man på endnu flere når Dyrskuet afholdes tidligere på året.   Kilde: pressemeddelelse fra Christina Adler Jensen, presse og-mediechef for Roskilde Dyrskue