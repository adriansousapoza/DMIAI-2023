Marcus Ehning vandt i Zürich
2011-01-31T13:34:13
På den 14-årige hoppe Nolte's Küchengirl satte Ehning konkurrenterne til vægs i World Cup kvalifikationen i Zürich, hvor han i omspringningen henlagde en fejlfri runde 2 sekunder hurtigere end den andenplacerede, engelske Ben Maher. Med sejren kunne Ehning og Nolte's Küchengirl (Bay. e. Lord Z/Cambridge Cole) skrive endnu en bil på kontoen, denne gang en spritny Mercedes.  Engelske Ben Maher, der sad på ryggen af Robin Hood W (KWPN e. Animo/Libero H) indkasserede med andenpladsen 45.000 Schweiziske Frank, omregnet over 260.000 dkr. Australske Edwina Alexander indtog klassens 3. plads på Cevo Itot du Chateau (SF e. Le Tot de Semilly/Galoubet A.) mens spanske Pilar Lucrecia Cordon og Nuage Bleu (SF e. Fildor de Largival) sluttede på 4. pladsen foran tyske Meredith Michaels Beerbaum på Shutterfly (Old. e. Silvio I/Forrest XX). Se alle resultater fra stævnet i dette link