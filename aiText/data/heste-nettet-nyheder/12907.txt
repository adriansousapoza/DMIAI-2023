Nu skal hestene snart til at danse i boxen
2017-03-06T11:23:15
Jyske Bank Boxen er ved at blive ændret fra en Melodi Grand Prix scene til Herning Horse Show, hvor det er hingstene og dressurhestene, der kommer til at danse.    Nu er det lige før - MCH Messecenter Herning er i fuld gang med at blive omdannet til et mekka for hesteentusiaster fra hele verden. Også inde i Boxen er dansegulvet ved at blive belagt med gummimåtter og sand, for at skabe det bedste underlag for de kommende dages hingstekåring og konkurrencer.  Hele messecenter Herning kommer til at genlyde af vrinsken og hestetramp, når over 700 heste flytter ind i staldene fra onsdag til søndag i denne uge.   Top konkurrence heste i dressur og springning er ved at få pudset formen af, så de er klar til de mange spændende, internationale konkurrencer. Hingstene skal gennem flere bedømmelser inden hingsteejerne lørdag får besked, om de står med ung, potentiel avlshingst, eller en fremragende ridehest. De internationale testryttere i Unghestechampionatet Dorothee Schneider og Henrik von Eckermann er på vej mod Herning for at teste de bedste 5-årige Dansk Varmblods heste i deres årgang i hhv. dressur og springning.   Og i messehallerne er der lige nu ved at blive gjort klar til at modtage mere end 300 stande med alt, hvad man kan forestille sig hører til heste og sporten - fra hovrensere til hestetransportvogne i millionklassen.    Glæd dig til Dansk Varmblods Hingstekåring og hingsteshow med meget mere i MCH Messecenter Herning.    Billetter kan købes HER.  Kilde: Herninghorseshow