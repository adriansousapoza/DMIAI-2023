Har du en førstehjælpskasse til hesten?
2013-05-19T17:06:56
Når din hest kommer til skade, er det vigtigt at du kan yde den fornødne førstehjælp. Det kan være ved mindre skader du selv kan ordne, eller indtil dyrlægen når frem. Den førstehjælp du selv kan yde, vil ofte kræve at du har check på dit førstehjælpsudstyr og på dit staldapotek.  Den indsats du kan yde, når hesten kommer til skade og evt. frem til at dyrlægen ankommer, kan være afgørende for hvorledes hesten kommer igennem et evt. trauma, og om den kommer sig eller ej. I nogle situationer kan det endog gøre forskel på liv og død. Derfor er det vigtigt at have beredskabet på plads, herunder en opdateret førstehjælpskasse, der indeholder de vigtigste ting, du måtte få brug for i en krisesituation. Førstehjælpskassen Det er et rigtigt godt princip, at have en førstehjælpskasse, som ikke er en del af dit daglige udstyr. En kasse du har pakket og stillet til side til evt. krisesituationer, så du ved hvor du skal finde de ting du måtte have brug for i en evt. panik situation. Husk på, at når din hest er kommet til skade, er det for sent at tænke på, at det kunne være rart at have en førstehjælpskasse, eller du har måske glemt at du lige har brugt de sterile gaze stykker til at tørre hestens øje med ved en tidligere lejlighed. Hold derfor førstehjælpskassen adskilt fra dit øvrige udstyr, og husk at supplere kassen op, hvis du får behov for den, så indholdet altid er komplet. Lav din egen Det er muligt at købe komplette førstehjælpskasser på internettet i forskellige udformninger, men man kan lige så godt sammensætte en selv. Så har man fuldstændig check på hvad den indeholder, og du ved også, hvor du kan skaffe de dele af udstyret som man får brugt, så det hurtigt kan erstattes. Ligeså er der ikke unødvendige ting, som du aldrig vil få brug for i praksis. Og du har mulighed for efterhånden at tilpasse den eller opgradere den efter dine behov, eller den hestesportsgren du dyrker. Indholdet En førstehjælpskasse kan variere i størrelse og omfang, alt efter hvad den skal kunne tage højde for. Men ofte kan man klare sig med en relativ basal samling af remedier til de fleste af de krisesituationer, hvor du selv kan gøre en forskel. Samtidig vil en overskuelig og basal kasse være lettere at finde rundt i, i en paniksituation.  Ønsker du selv at sammensætte en kasse, bør den som minimum indeholde følgende ting:  Sterile gaze stykker til at lægge ovenpå sår, eller anvende til rensning Forbindingsmaterialer, så som bomuldsvat, eller Animalintex og Veterinary Gambee(som er sterilt) Bandager, et sæt rene staldbandager, og et par ruller selvhæftende bandage (f.eks. Vetflex) Antiseptisk væske som f.eks. klorhexidin samt evt. sterilt saltvand eller demineraliseret vand Kirurgisk vask som f.eks. Hibiscrub samt evt. sæbespåner Sårsalve og/eller tjærespray Pakke med engangsvaskeklude Engangshandsker Termometer Lommelygte Saks (den skal være god og skarp) samt evt. en lommekniv Pincet (f.eks. til at fjerne fremmedlegemer fra sår)  Andre hjælpemidler Derudover skal du have adgang til rent koldt og varmt vand og rene spande og håndklæder. Endelig kan det være en fordel, at vide hvor der befinder sig en hesteklipper, som du kan låne, hvis du ikke selv har en, for de tilfælde, hvor det er en fordel at barbere hesten, for at komme til at rense og forbinde sår m.m. Af praktiske og omkostningsmæssige grunde udgør den ikke en del af basispakken, men det er godt at vide, hvor der er en du kan gøre brug af.  Review løbende med de andre der bruger førstehjælpskassen om den indeholder de rigtige ting, eller om I skal foretage justeringer til indholdet. Check for udløbsdatoer og smid de ting ud der evt. er for gamle. Vær opmærksom på, at I har en ordning der sikrer at kassen suppleres op når der bruges noget i kassen, så i ikke lige pludselig mangler det, som I lige står og skal bruge.  Giv førstehjælpskassen sin faste plads og noter det I jeres førstehjælpsinstruktioner, så alle ved hvor de skal finde remedierne, hvis I skulle få brug for dem.   Se også artiklen: Er du klar til at yde førstehjælp?(www.heste-nettet.dk/nyheder/9911/) Se også artiklen: Har du en førstehjælps-instruks?(www.heste-nettet.dk/nyheder/9913/) Forsidefoto: Tine Lessèl