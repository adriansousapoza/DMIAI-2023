Blev Isabell snydt for sejren?
2013-10-20T17:49:11
 Isabell Werth (Arkivfoto: JP-Photo) Det blev igen i dag en sikker sejr til Anna Kasprzak og Donnperignon ved dette års første Reem Acra FEI World Cup Grand Prix Kür kvalifikation.  Anna Kasprzak og Donnperignon red sit sædvanlige kür program med musik af Phil Colins og leverede et elegant og sikker program, desværre med kiks i hendes changementsserie på volten, ridtet blev belønnet med 80,575 %.  Anna Kasprzak og Donnperignon (JP-Photo) Andenpladsen gik med 80,075 % til svenske Tinne Vilhelmson-Silfven og Don Auriello, en placering som hun helt klart trak hjem på den lette, elegante og ubesværede ridestil og et flot og flydende program, redet perfekt til musikken og tilmed uden fejl.    Tinne Vilhelmson-Silfven og Don Auriello (JP-Photo) Isabell Werth måtte med Don Johnson tage til takke med 79,4 %, en score der kan undre en smule, idet Isabell leverede et fejlfrit program med stor teknisk sværhed. Isabell Werth udtrykte også på det efterfølgende pressemøde stor skuffelse over den lave score og mente ikke at sværhedsgraden i hendes program blev belønnet.  Isabell Werth og Don Johnson (JP-Photo) Nanna Skodborg Merrald indtog fjerdepladsen med Millibar efter et dejligt kür program uden de helt store fejl. En flot præstation af den unge rytter der i en alder af 20 år, tog sin World Cup-debut på en hest hun har haft fra plag og selv har uddannet i samarbejde med hendes familie og træner Michael Søgaard.   Se klassens resultater her.  