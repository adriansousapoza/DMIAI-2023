Følchampionat på Katrinelund
2012-06-22T21:47:28
  Katrinelund afholdt i 2010 deres første følchampionat og arrangementet er allerede godt på vej til at blive en tradition. I år afholdes følchampionatet d. 21 juli    Det er muligt at tilmelde føl efter stationens hingste senest d. 1. juli. Føllene vil blive opdelt i hold af ca. 5-6 føl. De opdeles efter køn og faderhingst hvis antallet tillader dette. Ponyer vil blive vist i hold for sig selv.  Dommerne vil i løbet af dagen udtage de bedste føl til ærespræmieringen, hvor dagens bedste hoppe- og hingsteføl i henholdsvis dressur og spring vil blive fundet. Der vil maks. kunne deltage 120 føl på dagen og skulle dette opnås kan man maks. tilmelde 2 føl pr. avler. Kun føl født før 20. juni kan deltage i følchampionat.     Der vil samtidig være mulighed for at få chipmærket føllet på stedet. Regningen vil blive tilsendt særskilt fra Landscentret. Priser efter Landscentrets takster. Se meget mere på Katrinelunds hjemmeside her      Skovens Rafael er en af de hingste der kan fremvises føl efter Foto: JP-Photo