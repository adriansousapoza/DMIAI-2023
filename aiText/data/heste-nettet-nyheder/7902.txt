Gorrissen Federspiel hovedsponsor ved DM i dressur
2011-07-17T13:33:00
Når DM i dressur afvikles på Broholm den 28. - 31. juli er det med advokatfirmaet Gorrissen Federspiel som hovedsponsor for andet år i træk. Sponsoratet blev indgået i 2010 med hensigten af få flere internationale stævner til Danmark - og det mål er allerede opfyldt med et EM i dressur for junior- og ungryttere i år samt EM i spring, dressur og para-dressur i 2013. Når kun det bedste er godt nok DM i dressur på Broholm Gods er et tilløbsstykke uden lige, og her er skabt de bedst mulige rammer for danske elitesport. Gorrissen Federspiel tegnede netop af den grund også sponsoratet med Broholm, da de mener dansk dressursport fortjener de bedste rammer. "Vi er stolte af at være hovedsponsor for DM i dressur. Dressur er en af de sportsgrene, hvor Danmark virkelig er med i verdenseliten, hvilket jo blev understreget med de flotte bronzemedaljer ved OL i 2008. En del af formålet med sponsoratet var at sikre, at DM afvikles på en måde, der gør de internationale organisationer trygge ved at afholde store internationale stævner i Danmark. Det er herligt at konstatere, at dette allerede er opfyldt. Derudover vil vi gerne bringe mere fokus på det meget høje niveau dansk ridesport befinder sig på. For et internationalt firma som vores er det et niveau, vi gerne vil understøtte - uanset om det er dressur eller en advokatvirksomhed. Vi har både internt og eksternt fået rigtig mange positive tilkendegivelser om vort sponsorat." udtaler advokat Niels Heering, partner og bestyrelsesformand, Gorrissen Federspiel. Internationalt trækplaster Gorrissen Federspiel tegnede sponsoratet i 2010 med den hensigt at få mere fokus på den danske stævnescene og dermed tiltrække flere internationale stævner til Danmark. Med et EM i dressur for junior- og ungryttere i år, og et EM i spring, dressur og para-dressur i 2013 er det lykkedes at få de helt store internationale begivenheder til dansk jord. Den internationale erhvervsadvokatvirksomhed Gorrissen Federspiel, der er en af Danmarks mest succesfulde i branchen, kan trække mange paralleller til dressursporten, og derfor er det danske mesterskab en oplagt platform for virksomheden. Firmaet beskæftiger i dag mere end 200 jurister og i alt næsten 400 medarbejdere. Historien bag Gorrissen Federspiel Gorrissen Federspiel har rødder tilbage til slutningen af det nittende århundrede. Virksomheden er gennem årene vokset støt i takt med et stigende antal sager fra danske og udenlandske klienter. Gorrissen Federspiels historie afslører et stærkt engagement i og respekt for advokatgerningen og dens etiske regler. Målet er at yde klienterne rådgivning på højeste faglige og etiske niveau, tilpasset deres situation og behov. For at opfylde målet er firmaet delt op i specialegrupper. For at sikre kunderne den bedste og rettidige rådgivning er vi tilgængelige, når klienterne har brug for det. Danmarks bedste dressurryttere klar til Broholm Der er lagt op til en spændende kamp om DM-titlen i år, hvor navne som Andreas Helgstrand, Nathalie zu Sayn-Wittgenstein, Sune Hansen og sidste års vinder Anne van Olst er i spil om mesterskabstitlen. Dansk Ride Forbunds protektor HKH Prinsesse Benedikte overrækker præmier i mesterskabsklasserne. Kilde: Pressemeddelse