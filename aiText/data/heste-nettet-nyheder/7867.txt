Blindt føl fik syn i UK
2011-07-04T16:15:38
I UK er sket et mindre mirakel, da et blind-født føl har fået (gen)etableret sit syn ved en særlig operation. Operationen har ikke tidligere været vellykket på heste, men nu ser det ud til at dyrlægerne er ved at knække koden, og foreløbig tre dyrlæger i UK udbyder operationen. Kort efter det britiske shireføl Mary Anne kom til verden, stod det klart at hun var født blind. Det viste sig at føllet havde katarakt (grå stær). Dyrlæger rådede ejerne til at lade hende aflive, men alligevel valgte de at prøve en operation, der hidtil ikke har været vellykket udført på heste. Mary Anne gennemgik derfor en operation hvor kataraktet blev fjernet og der blev indsat nye linser i øjnene. Operationen kostede knap 50.000 kr. Operationen var vellykket, og føllet Mary Anne kan nu se. Ejerne fortæller at føllet blev meget glad efter operationen, og hoppede og dansede rundt. Samtidig virkede hun meget glad over at hun nu kunne se sin mor. Selvom det var en dyr affære, fortryder ejerne intet, og føllet har fundet sig rigtig godt tilpas med sit nye syn.  Kilde: Horse&Hound