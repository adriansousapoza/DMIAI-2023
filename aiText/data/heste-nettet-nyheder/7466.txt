Dobbelt op på Kjær
2011-02-27T08:23:39
Det var ikke til at komme forbi berider Ulrik Kjær i lørdagens S-springning ved landsstævnet i Holte. På den 10-årige Broholm's Apollo (DV e. Casir Ask/Racot/Avanti opdrættet af Bent Andersen og Trine Schonnings) og den ligeledes 10-årige sølvmedaljehoppe Cayenne S (DV e. Churchill/Leonardo II/Locarno opdrættet af Ingrid og Jørgen Schultz) indtog Ulrik Kjær både første- og andenpladsen med fejlfri og hurtige runder. Christian Rossing Lønberg måtte se sig selv og hingsten Baquito (Westf. e. Baloubet du Rouet/Quito de Baussy/Nimmerdor) henvist til klassens tredjeplads mens den ellers så sejrsvante Tina Lund nøjedes med 4. pladsen på den blot 7-årige Jackson Hole Kjh. I lørdagens MA* blev det til sejr til unge Jessica Vinther Jensen og Pionier (KWPN e. Kojak/Joost) foran Tina Lund og Jackson Hole Kjh (SWB e. Quite Easy/Robin Z). I fredagens MA* blev det ligeledes til sejr for Ulrik Kjær, denne gang på endnu en sølvmedaljehoppe, Aagaardens Elina (DV e. Concorde/A'Khan Z/Haarlem opdrættet af Christoffer Aagaard Melson). Tina Lund tog sig af andenpladsen på Amaretto (BWP e. Darco/Cruising) mens Ulrik Kjær og Cayenne S tog klassens trejdeplads. Se alle resultater fra stævnet i dette link