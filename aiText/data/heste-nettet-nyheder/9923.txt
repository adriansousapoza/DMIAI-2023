DressurCup på Juellund søndag
2013-04-27T23:10:38
Nogle af verdens bedste dressurkuske kommer til Juellund i dag, søndag. Danmark har to verdensmestre; en i kombineret 1-spand pony, dressur, maraton og forhindringskørsel, lagt sammen, og en i dressur i samme klasse, den sidste er Peter Koux, den første Kristina Klindt, de kommer begge til Juellund. Kristina Klindt skal starte kl. 09:40.   Stævnet starter kl. 09:00, og der er blandt andet "Fejl og ud" på programmet, hvor man kører på forhindringsbanen indtil man tager en bold, eller laver anden fejl. Der er i alt 22 porte, som efter nr. 15 bliver svære og svære, det vil sige smallere og smallere - de første er sporbrede plus 20 cm, som er det normale. Man må starte forfra så mange gange man vil. Det kan jo være man føler at det var et uheld, hvis man tager en enkelt bold, før man er nået port 15. Peter Koux har vundet for et par år siden og kørte 226 porte fejlfri, før han ramte en kegle og en bold røg ned.   Der er 29 tilmeldt DressurCup og den sidste starter kl. 15:02. Blandt andet også de sjællandske deltagere ved VM for 1-spand sidst år. Der vil formentlig også være et par 2-spand til start som kører efter at komme til VM i år.   Juellunds adresse er Slimmingevej 28-30, 4100 Ringsted.   Forsidefoto: Kristiana Klindt, arkivfoto