Danske hingste udtaget i Holsten
2011-10-03T22:50:13
Flere danske avlere har de senere år kunne levere flotte resultater ved de tyske hingstekåringer. Det er bl.a. blevet til flere præmie-, fløj- og reservefløjhingste i nogle af Europas største forbund som Hannover, Holsten og Oldenburg. Til hingstekåringen i Holsten har danske avlere de senere år leveret bemærkelsesværdige resultater, bl.a. da Klaus Tingholm Kristensen i 2007 stillede fløjhingsten Diarado (e. Diamant de Semilly/Corrado I/Contender) og i 2009 da berider Morten Augustinus stillede 2. reservefløjhingsten Quick Fire (e. Quintero/Contender/Cor de la Bryére). Igen i år er der set med danske øjne flere interessante kandidater i Holsten. Katalognummer 44 Cornet de Lux er en søn af Cornet Obolensky ud af hoppen Ordelia e. Contender/Cor de la Bryére. Cornet de Lux er avlet i Danmark af berider Morten Augustinus og er en halvbror til 2. reservefløjen fra 2009, Quick Fire. Katalognummer 51, hingsten Diamant Pearl (e. Diamant de Semilly/Corrado I/Landlord) er ligeledes opdrættet i Danmark, af beslagsmed Thomas Jensen. Med katalognummer 12 ses i Carlamengo en søn af den danskejede hingst Carmargue (e. Cassini II/Cantus/Roman) ud af hoppen Rike III e. Landjunge/Calato. Katalognummer 23 Casiris er en søn af den ligeledes danskejede hingst Volstrups Casillas. Moderen er intet mindre end en halvsøster til World Cup-vinderen Cento, hoppen Iris V e. Quidam de Revel/Caletto II. Den danskavlede fløjhingst i 2007, Diarado stiller i år med sin første hingsteårgang til kåringen i Holsten. To sønner er udtaget. Med katalognummer 53 Diaral (uae. Ladas/Athlet Z/Liguster) og 54 Decado (uae. Quinar/Littorio/Latino). Hingsten Casall (e. Caretino/Lavall I/Raimond) er hingsten med flest udtagne sønner. Hele 7 styk skal under kåringskommissionens lup. Hele årets i øvrigt meget interessante kollektion, kan ses i dette link Hingstekåringen i Holsten finder sted 3.-5. november i år og det sædvanlige højdepunkt, løsspringningen starter fredag morgen kl. 8.00. Se meget mere i dette link