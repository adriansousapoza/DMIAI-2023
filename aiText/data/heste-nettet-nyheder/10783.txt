Kom på kursus i kommunikation og kropssprog med Ellen Ofstad
2014-06-18T09:25:36
Vil du se, hvordan du fanger hestens opmærksomhed, hvordan din position i forhold til hesten påvirker den og hvordan I får et bedre samarbejde? På dette kursus lærer du at læse hestens kropssprog og at bruge dit eget kropssprog så hesten lettere forstår hvad du vil.    Heste reagerer på fokus, energi, intention og ikke mindst på den respons den får tilbage. Disse ting er afgørende for om hesten vil vælge dig som sin vejleder. Kurset er for dig, der har ambitioner om at få et dybere kendskab til heste og deres sprog på et avanceret niveau.   På kurset arbejdes der med løse heste.   Tilmeld dig her   Kursusforløb På dette kursus vil Ellen tage hestene ind en for en og forklare, hvorfor hun reagerer og gør som hun gør, med netop denne hest. Deltagerne lærer, hvordan de skal lægge op til dialog med hesten, ud fra de tegn den viser. Alle heste reagerer lidt forskelligt og målsætningen er derfor at vi som mennesker, skal kunne afkode den og finde den vej, der vil hjælpe hesten bedst, og således at den lærer at stole på og følge mennesket på en frivillig, positiv og afslappet måde. Dette opnås kun, hvis vi mennesker lærer at aflæse hestens kropssprog og at bruge vores eget, så hesten forstår, hvad vi ønsker. Deltagerne på kurset vil komme til at lave øvelser med hinanden, så de får mulighed for at opleve hvad retning, tryk og placering i forhold til hinanden betyder. Om søndagen kommer hestene igen ind enkeltvis og det er nu kursusdeltagerne, der skal kommunikere med dem. Ved at se andre arbejde med hestene, vil man hurtigt kunne se og opnå en forståelse for, hvordan kommunikationsfejl opstår, ud fra gamle vaner og vores eget kropssprog, som vi ikke er så bevidste om. Hestene der deltager på kurset er "kursusmateriale". De er ikke med for at blive trænet, men for at træne kursusdeltagerne i kropssprog og kommunikation. Man kan således ikke være sikker på at komme til at arbejde med sin egen hest. Ikke alle kursusdeltagere vil have egen hest med, idet, der blandt de tilmeldte, udvælges 7-8 heste, der kan bruges på kurset. Bliver din hest udvalgt, skal du derfor være indstillet på at andre kursusdeltagere arbejder med den. Praktisk information Tid: 2. - 3. august 2014 Sted: Vinkærgård, Gammel Kærvej 16, 8400 Ebeltoft. Vis kort Arrangør og kontaktperson Basic Horse ApS, Bettina Vestergaard Tlf: +456170 9330 E-mail: bettina@basichorse.dk web: http://www.basichorse.dk Pris 1800,00 kr for kursus 150,00 kr for opstaldning, hvis du har hest med. Kursusafgiften er incl. Kaffe/te/saftevand, frokost og eftermiddagskage begge dage. Betalingsinformation Ved tilmelding betales 500,-. Resten af beløbet betales 2 uger før kursus afholdelse. Tilmeldingen er bindende, hvilket betyder man binder sig til at betale det fulde kursusbeløb, uanset og man ikke har mulighed for at deltage. Det er tilladt at sælge sin plads. Såfremt kurset aflyses, bliver hele det indbetalte beløb refunderet. Overnatning Det er ikke muligt at overnatte på stedet, men på Krakær Camping, der ligger nabo til Vinkærgård, kan der lejes hytter.   Program og nærmere information udsendes 1-2 uger før kursusafholdelse.   Tilmeld dig her