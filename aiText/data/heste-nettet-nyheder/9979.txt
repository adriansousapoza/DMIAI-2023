Cathrine Dufour i spidsen for DRF-mesterskabet i dressur for ungryttere
2013-05-26T13:37:45
Efter sejre i både lørdagens 2. afdeling og fredagens 1. afdeling af DRF-mesterskabet i dressur for ungryttere, har den forsvarende mester Cathrine Dufour og Atterupgaards Orthilia lagt sig solidt i spidsen for mesterskabskampen. Mesterskabet afvikles ved Ringsted Sportsrideklubs landsstævne, og i morgen skal de 15 bedste ekvipager dyste i 3. og sidste afdeling, der rides i kür.    Dufour og Orthilia vandt 2. afdeling  2. afdeling af DRF-mesterskabet i for ungryttere blev redet lørdag i ICY. Som i 1. afdeling, der blev afviklet fredag, viste Cathrine Dufour (VAL) og Atterupgaards Orthilia, at de går efter mesterskabstitlen. Ekvipagen vandt klassen med 71,474 %, mens 2. pladsen gik til Anna Zibrandtsen (BSF) og Capriciella med 70,368 %. Pernille Teidor Olesen (HRK) og Don Dino blev nr. 3 med 67,500 %.   Cathrine Dufour i spidsen for DRF-mesterskabet for ungryttere  Efter 1. og 2. afdeling har Cathrine Dufour (VAL) og Atterupgaards Orthilia lagt sig suverænt i spidsen for mesterskabskampen med samlet 143,369 point. 2. pladsen indtages af Anna Zibrandtsen (BSF) og Capriciella med 138,973 point, mens Cecilie Lyndrup (RØH) og Lambada er på 3. pladsen med 136,921 point.   Mesterskabet afgøres søndag  De 15 ekvipager, der sammenlagt mellem 1. og 2. afdeling har de højeste procenter, går videre til 3. og sidste afdeling, der afvikles i kür søndag. Hvem, der skal have guld, sølv og bronze, afgøres ved sammenlægning af resultaterne fra alle tre afdelinger. DRF-mesterskabet for juniorer afvikles også ved landsstævnet hos Ringsted Sportsrideklub.   1. afdeling gik også til Dufour  Fredag eftermiddag leverede Cathrine Dufour (VAL) og Atterupgaards Orthilia bedste TCY-program i 1. afdeling af ungrytternes DRF-mesterskab i dressur. Sejren blev reddet hjem med et flot program til 71,895 %. 2. pladsen gik til Cecilie Lyndrup (RØH) og Lambada med 69,447 %, mens Emma Holm Westergaard (SSRK) og Pantani blev nr. 3 med 69,342 %.   Startlister, program og resultater - DRF Live Kilde: DRF  Cathrine Dufour (arkivfoto: JP-Photo)  