Skal du med til Danmarks første TREC stævne? 
2012-04-23T19:35:18
Det er nu muligt at tilmelde til det allerførste TREC-stævne. Stævnet finder sted lørdag den 5. maj 2012 På Skive Rideklubs (distrikt 11/13) arealer. Stævnet holdes i samarbejde med Skive Rideklub og Dansk Ride Forbund.     Begrænset antal pladser Der er kun plads til 60 startende ekvipager, så det er med at melde til hurtigt. Stævnet er for ALLE ryttere og heste, det eneste det kræver er, at du er medlem af en rideklub under Dansk Ride Forbund og at din hest er retmæssig vaccineret.  Tilmeld dig via Ride Forbundets hjemmeside.   Lidt om TRECSå er den nye breddedisciplin på banen. Det er sjovt og udfordrende for alle ryttere og heste, der nyder en tur i naturen. TREC er en test, hvor samarbejdet mellem hest og rytter kommer på prøve i naturen. Disciplinen er en slags test af rytterens og hestens samarbejde i terrænet, med stor vægt på rytterens evne til at finde vej og hestens lydighed og erfaring med naturlige forhindringer.  TREC består af tre prøver. Den første er orienteringsridt, hvor der skal rides en rute efter markeringer i en bestemt hastighed, her gælder det ikke om at ride stærkt, men at finde en idealtid. Anden opgavedel består af en gangartstest, hvor hesten grundridning og lydighed vises. Her opnår man flest point, hvis man kan vise en langsom kontrolleret galop (trav eller tölt er også en mulighed) og en energisk fremadsøgende skridt, det gælder om at holde hesten i et jævnt tempo. Den sidste prøve er et terrænridt med små overkommelige, naturlige forhindringer. Forhindringerne er noget, du som rytter kan møde i naturen. Rytterne bliver udfordret med overraskende forhindringer, som portaler, gangbroer, låger, op og ned af bakke, små naturlige spring etc. Man kan vælge nogle opgaver fra man ikke mener at kunne bestride. Det vigtigste er at alle får en god oplevelse. Hver enkelt øvelse bliver vurderet af en dommer. Aktiviteterne stiller ikke krav til hestens kvalitet, men samspillet mellem hest og rytter., hvorfor alle typer at heste kan konkurrere på lige vilkår mod hinanden.    JP-Photo.dk