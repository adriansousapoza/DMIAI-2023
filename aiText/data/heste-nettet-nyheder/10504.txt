God tøjlekontakt giver point for 'ridelighed'
2014-11-16T22:27:43
Ønsker man gode point for ridelighed i afprøvninger og dressurkonkurrencer, er det vigtigt at man som rytter udviser en konsistent og let tøjlekontakt. Et studie viser, at dommere tillægger tøjlekontakten særlig betydning, når de skal uddele point for ridelighed.   En konsistent tøjlekontakt belønnes At have fuldstændig styr på sat have en god tøjlekontakt, kan vise sig at være en god investering. Det kan betyde vigtige point på tavlen, når man skal ud og fremvise heste i unghestebedømmelser og dressurklasser.   At tøjlekontakten er af høj kvalitet, defineret som let og konsistent, er sandsynligvis en meget vigtig faktor, når dommere skal bedømme hestens ridelighed i rideafprøvninger og dressurkonkurrencer. Det viser en række undersøgelser, som tyske forskere har gennemført på baggrund af en række observationer foretaget mens ungheste blev afprøvet og bedømt i forbindelse ved unghesteafprøvninger blandt varmblodsheste i Tyskland.   Subjektive kriterier - som at spille lotto! At få en hest bedømt i unghesteklasser eller i dressurtests, kan nogle gange føles lidt som at spille lotto. Bedømmelser er subjektive, og det kan være rigtig vanskeligt, at forudsige, hvad dommerne lægger vægt på, når de bedømmer hestens 'ridelighed'. Rideligheden er den lethed og ubesværethed, hvormed hesten kan rides, som efterhånden vurderes at være et af de vigtigste kriterier for bedømmelse af en ridehests kvalitet, men hvorledes bedømmes det egentlig, og er der forskel på hvad der lægges vægt på?   Skal man som rytter optimere hestens point i ridelighed, er det rigtigt vanskeligt at vide, hvad man skal gøre særligt meget ud af i træningen af hesten, andet end at ride den, så den går bedst muligt og er så lydig og opmærksom på rytterens hjælpere som overhovedet muligt. Men er der en rettesnor at gå efter?   Ridelighed et diffust begreb I erkendelsen af at netop begrebet 'ridelighed', er så diffust defineret, og at det derfor må forventes, at der ligger megen subjektivitet bag dommernes bedømmelse af begrebet, satte en række tyske forskere sig for, at forsøge at afdække, hvilke faktorer der har særlig stor indflydelse på dommernes karaktergivning, når det kom til bedømmelse af hestens "ridelighed".   Ridelighed anses for at være et af de vigtigste karakteristika, som både lægges stor vægt af ryttere og avlere af diverse ridehesteracer. Avlsorganisationer, går i dag langt for at evaluere ridelighed hos deres heste og uafhængige testryttere hyres til afprøvningerne for at ride og evaluere heste under sadel. Ridelighed er imidlertid et meget diffust begreb og bedømmelsen er under alle omstændigheder i dag et meget subjektivt kriterium, der muligvis har behov for at blive gjort mere objektivt.   Mere objektive metoder til at vurdere en hests givne "ridelighed", vil potentielt kunne øge kvaliteten og præcisionen af bedømmelserne, og i sidste instans øge mulighederne for at avlsforbund kan forbedre avlen herefter, via genetisk selektion.   Tøjleføring og hesteadfærd's indflydelse på 'ridelighed' To tyske forskere fra afdelingen for dyrevidenskab ved Göttinge Universitet, satte sig for at undersøge hestens opførsel og kvaliteten af tøjlekontakt, som en mulig afgørende faktor for dommernes bedønnelse af hestens "ridelighed" i ungheste- afprøvninger.   Forskernes argument for netop at undersøge tøjlekontaktens indflydelse på bedømmelse af 'rideligheden', begunder de i, at udover rytterens ben, sæde og i nogle tilfælde stemme, er tøjlerne et af de væsentligste kommunikationsværktøjer mellem rytter og hest, og det er derfor forventet at hesten's reaktion til rytterens anvisninger via disse kanaler, er bestemmende for hestens samlede ridelighed.      Unghest redet for følsom og let tøjle (forsidefoto: Tine Lessèl)   Forsøget Ialt 33 hopper og 13 hingste på tværd aft re forkellige tyske afprøvningsstationer blev observeret to gange i løbet af deres træningsforløb i dressur. I løbet af hestenes stationsafprøvning bliver hestene trænet i både dressur og spring og bedømt på deres grundlæggende gangarter, deres springkapacitet, deres ridelighed og adfærd generelt, som igen kategoriseres som: karakter, temperament, arbejdsvilje, og yderligere for hingstene deres sammensætning.   I løbet af disse træningsforløb, målte forskerne løbende tøjletrykket samt hyppigheden af forskellige adfærdsmæssige reaktioner, som f.eks. rysten eller kasten med hovedet, kasten med halen, og grynten/snorken   Højt tøjletryk giver færre point Analysen af observationer viste at pointsummen for ridelighed blev påvirket negativt i de følgende tilfælde: Gradvis øgning i tøjletryk gennem ridtet Højere maksimalt tøjletryk i ridtet Stor variation i tøjletryk/kontakt gennem ridtet Forskerne faldt også, hvad de kaldte, en opsigtsvækkende stor forskel I tøjetrykket mellem de tre afprøvningsstationer der indgik I undersøgelsen, hvilket formentlig kan betyde, at der er forskellige ridekulturer forbundet med de enkelte afprøvningssteder, eller med den stationsleder/berider der sætter standarden det pågældende sted.   Forskerne fandt, at bortset fra, når hesten bukkede, var hesten stærkt påvirket at rytterens adfærd og tøjletryk. Ligeledes påvirkede rytteres brug af ben og pisk, tydeligt hestens adfærd. Hingstene udviste mindre kast med hale og hoved end hopper. Heste der var usikre, eller sky, var mere tilbøjelige til at foretage ændringer i skridtlængde, til at ryste på hovedet og de var mere tilbøjelige til at bukke, i forhold til heste der var mere trygge ved omgivelserne. Heste der kastede eller rystede deres hoveder var mere tibøjelige til at foretage ændringer i deres gang og til at kaste med halen. Heste der kastede meget med halen var også mere tilbøjelige til at kaste med hovedet.   Forskerne, mener på baggrund af undersøgelsen, at ridelighed, temperament, karakter og arbejdsvilje er meget vanskelige begreber at arbejde med, grundet deres vage difinitioner, som hver dækker over meget forskelligartede adfærdsmønstre. Forskerne har med undersøgelsen tilstræbt, at kaste lys over det generellt forhold mellem ridelighed og personlighedstræk på den ene side, og adfærd og tøjletryk på den anden side.   Implikationerne af tøjletryks betydning Resultaterne af undersøgelsen indikerer ifølge forskerne, at lethed og konsistens i tøjlekontakten har enten direkte eller indirekte indflydelse på, hvorledes dommere fastlægger pointtildelingen for "ridelighed".   Forskerne foreslår, at såfremt man kan male tøjletryk og hastens adfærd, direkte I forbindelse med bedømmelse af hastens ridelighed, vil kunne bidrage til at opnå mere upartiske og objektive bedømmelser. Selvom niveauet og kvaliteten af den træning af hesten, der finder sted før hesten kommer til afprøvning, naturligvis ligeledes vil have indflydelse på testen, skal dommere oplæres i og have bedre værktøjer til, at bedømme hestens medfødte evner for sporten, snarere end at dømme det niveau af ridelighed hesten har alene som følge af den træning der er gået forud for selve testen.   Hvad siger teorien? Teorien foreskriver generelt at en rytter skal holde en let og konstant kontakt til hesten mund, fra hænderne via tøjlen. Så udfra terorien og fra undersøgelsen, skal rideligehed ses som delvist defineret ud fra intensiteten og konsistensen af tøjletrykket.   Undersøgelsen har således påvist, at dommere rent faktisk tillægger tøjletrykket vægt, når de bedømmer hestens ridelighed. Samtidigt er det tankevækkende, at der eksisterer så stærk en sammenhæng mellem bedømmelse af ridelighed og tøjletryk, idet andre undersøgelser, bl.a. udført af den amerikanske forsker og dressurrytter Hillary Clayton, har vist, at ryttere og dommere, ikke vanligt selv er særligt gode, til at bedømme deres eget tøjletryk eller at opnå enighed om, hvad der lette hjælpere, når det gælder tøjler. Typisk vurderer rytterne trykket i hestens mund, til at være langt lettere end det reelt er.   Hermed bekræfter studiet, at bedømmelseskriterierne for at fastlægge en given hests "ridelighed" reelt i dag er utilstrækkelige, da kompleksiteten i de egenskaber der lægges til grund for at bedømme "ridelighed" er for stor til at bedømmelsen bliver objektiv og transparant. Samtidig bekræfter studiet, den generelle holdning, at ryttere har endog meget stor indflydelse på hestens gang og præstation. Derfor kan der være behov for i højere grad at evaluere rytterens indflydelse på hesten, når hestens ridelighed skal fastlægges, så hesten bedømmes så fair som muligt. Der kan f.eks indføres rytterindextal for testryttere og træningsryttere, for at tilstræbe at isolere den store rytterindflydelse på hesten. Ultimativt ville et sådant system bedre kunne anvise avlere om, hvilke hingste de skulle vælge til deres hopper, for at optimere deres avl i forhold til ridelighed, ligesom det bedre ville kunne anvise købere af testede ungheste om, hestens egetlige formåen.   Kilder: König von Borstel U, Glißman C (2014) Alternatives to Conventional Evaluation of Rideability in Horse Performance Tests: Suitability of Rein Tension and Behavioural Parameters. PLoS ONE 9(1): e87285. doi:10.1371/ journal.pone.0087285Citation: König von Borstel U, Glißman C (2014) Alternatives to Conventional Evaluation of Rideability in Horse Performance Tests: Suitability of Rein Tension and Behavioural Parameters. PLoS ONE 9(1): e87285. doi:10.1371/journal.pone.0087285      Tydeligvis et alt for kraftigt tøjletræk      Tydeligvis et alt for kraftigt tøjletræk