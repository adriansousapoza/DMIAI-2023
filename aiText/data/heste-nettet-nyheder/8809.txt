Den Spanske Rideskoles sadelmager gæster Danmark
2012-04-17T14:09:44
Michael Spirig har lavet og serviceret alle sadler til Den Spanske Hofrideskole i Wien gennem generationer - både de sorte træningssadler og de hvide showsadler. Spirig sadelmageri er et mindre familieforetagende i Schweiz. Det har været i familiens eje gennem flere generationer.   Sadelmager Michael Spirig kommer til Danmark fra Schweiz to gange om året for at tilpasse/omstoppe Spiringsadlerne på stedet, og allerede nu har en del danske ryttere en Spirigsadel. Næste gang Michael Spirig gæster Danmark er i uge 17 fra den 24.-27. april 2012. Turen går til Odense, Roskilde, Hørve, Dr. Mølle og Skævinge.   Hvad er en Spirigsadel?  Skræddersyet efter mål af både hest og rytter. Selv træbommen er formet efter hesten Alt kan udskiftes og tilpasses til ny hest Schweizisk håndarbejde af bedste kvalitet Meget bred i kammeret og dermed plads til rygradden Meget brede pudder, som derved hviler på et bredt stykke af hestens ryg i begge sider og følger hestens ryg Kan anvendes til alle typer heste også med stor succes til heste med specielt eksteriør og ryg/sadelproblemer Kan både laves som spring-, dressur- og klassisk sadel Mange muligheder for farver og finesser Bliver tilpasset og omstoppet af sadelmageren selv og kontrolleret på hesten ved samme besøg  Alle kan deltage Hvadenten man skal have omstoppet en sadel, vil have taget mål til en ny eller bare vil komme og se sadlerne og tale med sadelmageren, er man velkommen. Arrangementet er for såvidt gratis. Det koster kun noget, hvis man skal købe eller have omstoppet en Spiringsadel.   Hvis du ønsker en opmåling eller mere information, så kontakt Heike Jensen på heike@laredo.dk. Hun er frivillig arrangør af besøget.    Billeder venligst udlånt af Heike Jensen