Hestespil skal udvikle pigers lederevner
2014-10-29T21:29:45
Et nyt uddannelsesspil, der er baseret på et heste-tema, skal kvalificere fremtidens kvindelige ledere. To amerikanske søstre, har udviklet et uddannelses- og forretningskoncept, målrettet unge piger, der skal ruste dem, så de senere kan tage kampen op med deres mandlige kollegaer på direktionsgangene.   Skal rejse kapital To amerikanske søstre, har udviklet et koncept for et uddannelsesspil for unge piger, som skal bidrage med at udvikle deres lederegenskaber. De har lanceret en offentlig funding-kampagne for at rejse kapital til at modne deres koncept og bringe det på markedet. De har behov for at rejse i alt 150.000 US dollar, svarende til knapt 1 million danske kroner. På blot den måned, som fundraisingen har varet, har søstrene allerede rejst de første 46.000 US dollar, svarende til 270.000 danske kroner.   Det er deres forhåbning, at on-line støtte via internettet og de sociale medier, vil bringe den nødvendige funding i hus. Således, at de via Indiegogo platformen kan få 'Raina to the Rescue' - som deres koncept er døbt - lanceret til fuld produktion og salg.   Realiteterne bag konceptet De to initiativtagere, Marisa Banigan og storesøsteren Mia Godbout, fremfører som baggrund for konceptideen, at mere end halvdelen af arbejdsmarkedet i dag udgøres af kvinder, ligesom de udgør mere end 50% af dem, der får en videregående uddannelse. Derimod er det blot, sølle 4 procent af Furtune 500 virksomhederne (de største virksomheder), der er ledet af kvinder, ligesom der blot sidder 18 % kvinder på de offentlige top stillinger.   Det er en diskussion, der ligeledes kendes fra Danmark, hvor kvinder er godt i gang med at sætte sig tungt på erhvervslivet og på de videregående uddannelser, men fortsat er håbløst underrepræsenteret i bestyrelser og på direktionsgangene.   Ledertræning starter sent Søstrene fremfører, at mange kvinder først opnår formel træning i ledelse, når de har kæmpet sig hele vejen op i systemet og aldersmæssigt er minimum midt i 40'erne. De to søstre,er selv opvokset og uddannet på Rhode Island, som har en høj population af velhavende forretningsfolk.   De to søstre kender problematikken selv, og med baggrunde som henholdsvis lærer og produktudvikler, satte de sig for at udvikle et legekoncept, der kunne ruste piger til deres fremtidige job, og starte tidligt på at lære de nødvendige færdigheder, for at kunne begå sig på topplan.   Lederegenskaber skal trænes tidligt "Vi mener at træning i lederskabsegenskaber bør finde sted langt tidligere" udtaler Maria og Mia i deres pitch på Indiegogo. "Hvis man ser rundt på legetøjshylderne i dag, er pigers valgmuligheder ikke alene begrænsede, men begrænsende i sig selv!".Og de fortsætter: "Legetøj og lej, er med til at definere børns syn på samfundet og er med til udvikle deres færdigheder" mener søstrene.   Hermed kommer de med en udtalelse, som den verdensomspændende danske Lego koncern, sikkert ville være meget enig i, og som vel er den generelle anskuelse, som hele koncernen bygger på.   På baggrund af denne grundantagelse har søstrene opfundet konceptet, som de har navngivet 'Raina to the Rescue' - på dansk 'Raina træder til for at hjælpe'.   'Raina to the Rescue' 'Raina to the rescue', er designet som et uddannelsesmæssigt legekoncept, der er målrettet til piger i alderen 6-10 år, med det formål at udvikle deres lederegenskaber. Konceptet består af en bog med en legetøjshest kombineret med andre remedier, der fuldender den samlede pakke.   Den første historie handler om en pige 'Raina' og hendes venner, som alle elsker dyr. De besøger en stald, hvor der befinder sig en hest med et skadet ben. Raina og hendes venner går i aktion for at hjælpe hesten og udfører en række opgaver med de remedier, der udgør en del af den samlede konceptpakke ' Raina to the Rescue'.   Foruden, at bruge de medfølgende remedier i pakken, er det samtidig muligt for de små piger, også at inddrage andre stykker legetøj, i opgaven om at hjælpe hesten, med at få det bedre. På denne måde, giver det stor bredde og variation i legen for de små piger. Via legen, arbejder de med problemløsningsopgaver sammen med Raina og hendes venner, mens de lærer nye færdigheder, på vejen til målet. Opgaverne omfatter udfordringer, som at analysere et røntgen billede, lægge en skinne på hestens ben og lægge gips på m.v.   Forståelse lige så vigtig som aktivitet De to opfindere af konceptet tilføjer: ' Piger har meget stærke verbale færdigheder tidligt i deres udvikling og er naturligt tiltrukket af historier og læsning. De ønsker ikke blot at udføre en aktivitet. De vil også gerne forstå, hvorfor og hvem der bliver påvirket', forklarer Marisa og Mia.   Klar til produktion Søstrene er gået professionelt til værks. De har testet en prototype, finjusteret deres historie og har allerede indgået en samarbejdsaftale med en legetøjsproducent. Der er planer om at producere 5.000 enheder i første produktionsrunde, som var den mindste mængde de kunne få produceret ad gangen hos producenten.   De er klar til at lancere produktet på markedet, og har store fremtidsplaner for deres heltinde Raina: ' Vi har vores næste historie og pakke af aktiviteter klar til test, og vi er klar til at skabe en hel serie af eventyrer for Raina og hendes rednings team. Vi har i sinde, at dække andre færdigheder for at klæde vores lille leder bedst muligt på, og har planer om at udvide konceptet, til også at omfavne kommunikation, beslutnings- og strategikompetencer m.v.", udtaler søstrene.   Inspireret af virkeligheden Det er endnu uvist, men sikkert meget sandsynligt, at skaberne bag Rainas univers, har udvalgt det første tema med fokus på heste, som det første i rækken til at slå igennem på legetøjsmarkedet. Der har nemlig tidligere været offentliggjort en række undersøgelser, heriblandt et stort forskningsprojekt af ældre dato fra vort naboland Sverige, der konkluderede, at netop hestepiger bliver fremtidige gode ledere, idet omgangen med heste - altså i dette tilfælde de rigtige - udvikler deres ledertalenter. Ligeledes er et projekt undervejs i Storbritannien. Her bruger de heste i uddannelsen af sygeplejersker, for at udvikle deres sociale kompetencer og lederevner.   De to amerikanske søster,har derfor ikke blot grebet ideen til deres lejetøjskoncept 'Reina to the Rescue', ud af det blå. Der ligger formentlig temmelig velovervejede tanker bag.   Det vides endnu ikke, hvornår finansieringen af projektet er endeligt på plads, hvornår produktionen af legetøjskonceptet går i gang, eller hvornår konceptet, vil være at finde på de globale legetøjshylder. Men sikkert er det, at søsterne ikke har tænkt sig at stoppe, før de har gjort Raina og hendes redningsteam til en realitet.   Søstrenes promotion video, kan ses her.   Søstrenes crowfiúnding page, findes her      Legerekvisitter til konceptet Reina to the rescue'