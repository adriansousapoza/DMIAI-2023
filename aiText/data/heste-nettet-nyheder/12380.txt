For dig der vil date en hestepige
2016-09-13T20:40:49
Forvent aldrig medlidenhed...   1. Hvis det er vigtigt for dig at være en matcho-mand som bærer de tunge poser og bakker rundt med traileren - så kommer dit ego til at lide meget medmindre du er virkelig god til det. 2. Tiden er ikke på din side. Nogensinde! Læg altid mindst en halv time til enhver angiven tid. Heste er uberegnelige - Det bliver i hvert tilfælde hendes undskyldning... 3. Hesten kommer altid først. Det er det første man må lærer når man træder ind i stalden. Den bedste måde at håndtere det på er at købe en scooter, begynde at fiske, se sport på TV, whatever. En eller anden form for eget liv skal du have! 4. Vil du imponere en hestepige - lær dig et par rytternavne og termer, for alt i verden undgå at sige at ridning ikke er en sport. Hestepiger har ikke nogen humor i den retning! 5. Giv hesten komplimenter - Det virker næsten bedre end at give hende komplimenter. 6. Forvent aldrig medlidenhed for din indgroede tånegl eller løbende næse! Hun kender helst sikkert flere små piger der har redet med en brækket fod - uden at klage. 7. Efter en dårlig stævnedag - gå ud og køb dig en kop kaffe og hold dig væk de næste 45 minutter. På mærkværdigvis kan det sagtens være din fejl at det gik dårligt. At komme med gode idéer eller tips kan lede til offentlig irettesættelse. 8. Din værste konkurrent er ikke altid ham pigerne kigger efter i den almindelige verden. Ridefyres lækkerhed måles på en anden skala, således bliver en normal femmer til en tier. 9. Forsøg ikke at forstå hendes økonomiske beregninger. Plus minus nul er plus. Og når hun skal køre nogen steder med hesten koster benzin syv kroner literen. På den positive side giver hun dig en undskyldning for at købe en stor SUV.