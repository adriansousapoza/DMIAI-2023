Hestekrisen spidser yderligere til!
2014-03-25T18:02:56
Junglelove er næsten hvad der hersker i vise dele af Storbritannien og Irland, for de uønskede heste, der omstrejfende i villakvarterer nærmest betragtes som lovløse, og som er lette ofre for mishandling og menneskelige frustrationer i kaos-tilstandene på de britiske øer.   Hestekrisen spidser nu særligt til på to fronter.   Lovløshed hersker De sagesløse omstrejfende heste, som ikke har andet valg end at finde føde fra det udgangspunkt, hvor de nu engang er blevet placeret, betragtes i stigende grad som lovløse skadedyr der er til fare for trafik, lov og orden og almindelige menneskers ejendom. De uønskede heste bliver i stadigt større antal ofre for ubegribelige overgreb, når de på må og få strejfer rundt i villakvarterer og andre upassende og for heste unaturlige steder, hvor de søger efter græsning. På det seneste er der rapporteret flere triste overgreb, hvor heste er blevet banket med jernstænger, påkørt af ATV'er, slået med køller og kæppe og på anden måde pint og tortureret. Flere episoder, hvor velmenende mennesker har forsøgt at gribe ind, når de har været vidner til overgreb på omstrejfende heste, er endt med, at der er blevet kastet med flasker eller sten efter dem og næsten gadekrigslignende tilstande.   Heste skaffet af vejen De mange uønskede heste udgør også et problem for mange af hesteejerne. Flere og flere heste skaffes af vejen på uetiske måder, da ejere formodes ikke at ville pådrage sig omkostningerne ved officiel aflivning og bortskaffelse og destruktion, eller blot en simpel dyrlæge konsultation. Eller også er de bange for at blive retsforfulgt, som følge af de seneste stramninger i lovgivningen. De seneste måneder er der fundet en række eksempler på heste med sammenbundne ben, forsøgt druknet eller på anden vis slået ihjel eller skaffet af vejen, samt afkræftede eller døende heste smidt ved vejsider, i plastikposer og lignende, efterladt for at dø.   Kadavre bliver fundet i floder og i tilvoksede krat i beboelsesområder til stor rædsel for børn og lokale borgere, og borgere opleverm at der ofte går lang tid, før de døde heste bliver fjernet af myndighederne eller de frivillige velfærdsorganisationer, der alle er overbelastet af velfærdssager.   Hestene kan sjældent spores tilbage til ejerne, da de færreste er chippet, hvilket gør det næsten umuligt et efterforske sagerne, finde ejerne og evt. stille dem til ansvar.   Befolkningen er splittet Befolkningen er fortsat splittet i spørgsmålet om, hvad der skal gøres af hestene. Størsteparten af befolkningerne i Storbritannien og Irland, som traditionelt er kendt for at være hesteelskende nationer, bryder sig grundlæggende ikke om tanken om at aflive sunde og leveduelige heste og ponyer.   Presset på myndigheder, dyrevelfærdsorganisationerne og den almene befolkning vokser imidlertid og der er stadigt større accept af, at aflivninger, kastrationer og sterilisationer, er den eneste vej ud af hestekrisen på øerne.   Myndigheder og veterinærer skal imidlertid træde varsomt. Man oplever fortsat optrin med sammenstød mellem velmenende dyreelskere, der forsvarer de enkelte heste, mens myndigheder og flere dyrevefærdsorganisationer tilstræber at betragte situationen i et større perspektiv, selvom mange fortsat ønsker at redde hestene frem for at aflive dem.   De seneste tiltag hvor prominente og kendte personer som f.eks. prinsesse Annes udtaler til pressen om accept af, at aflivning og slagtning som en af vejene frem, har skabt nogen genklang hos myndigheder og i det små også accept hos befolkningen og en gryende erkendelse af, at der skal drastiske midler til, før det kan blive godt igen. Men myndighedernes indgriben har endnu ikke ændret situationen, så det kan observeret en markant bedring i gadebilledet i de mest belastede britiske og irske byer.   Presset er enormt I 2013 steg antallet af redede heste ifølge officiel statistik med 69% fra knapt 1.000 heste i 2012. Ifølge Hestevelfærdsorganisationen World Horse Welfare er tallet for 2013 dog endnu højere. De mener antallet er steget med 73% i forhold til 2012. Dyrevelfærdsorganisationer som RSPCA, som tilkaldes i mange af de tilfælde, hvor der er tale om vanrøgt eller mishandling af heste, oplyser at de for tiden ikke afliver heste, men primært redder og genhuser dem. RSPCA er samtidig, på de sociale medier, i stigende grad blevet kritiseret for, slet ikke at kunne sørge for tilstrækkelig pleje for de heste organisationen tager i sin varetægt. De kritiseres for at, de i yderste konsekvens bidrager til vanrøgt af de dyr der tages ind, i stedet for at stoppe deres pinsler og lidelser. RSPCA erkender dog, at aflivning i større skala, kan være den eneste vej fremadrettet for de lokale myndigheder, for at løse problemet med de mange uønskede heste.   Dette synspunkt støttes af World Horse Welfare, som er en af de få organisationer, der gennem længere tid, varmt har talt for aflivning af en del af de uønskede heste. De oplyser, at det er særdeles vanskeligt at håndtere de ofte store grupper af heste - ofte mere end 50 - der kommer ind til organisationen på en og samme gang. Der skal skaffes ekstra faciliteter, personale, foder, pleje og husly førend hestene kan komme videre i systemet og finde nye permanente hjem. Men antallet af nye hjem er forsvindende få i sammenhold med de mange heste der skal genplaceres, og svarer oftest ikke til mere end 10% af det antal heste organisationerne får i deres varetægt. Aflivning kan hermed være den eneste vej frem.   Stram lovgivningen op Udover at løsningen på problemet foreskriver, at stadig flere heste bør aflives, kastrereres ellers sterialiseres, for at dæmme op på problemet med de mange omstrejfende heste, lægges der nu også øget pres på myndighederne for at ejerregistreringssystemet i Storbritannien og Irland, skal strammes gevaldigt op. Ejerregistrering er langt mindre kontrolleret og effektivt end i Danmark, og har på det seneste været udsat for kraftig kritik, for den decentrale og løse struktur, og utilstrækkelig kontrol.   Der er planlagt en fredfyldt demonstration på Parlament Square i Dublin den 16. april, for at sætte fokus på, at der fra myndighedernes side skal strammes op på chipmærkningen af heste, således at alle heste kan spores tilbage til deres rette ejere, som skal kunne gøres ansvarlige for deres hestes gøren og færden.      Hest fundet druknet i en flod med benene bundet sammen (foto: RSPCA)