Farvel Future Cup
2012-05-23T19:08:04
Familien Kasprzak tog i dag det svære valg, at aflive Blue Hors Future Cup, efter længere tids kamp mod en uhelbredelig skade. Ridehesten.com offentliggjorde her til aften på deres hjemmeside, at Blue Hors Future Cup i dag blev aflivet. Hingsten fik en uhelbredelig skade i samme periode som Anna Kasprzak red sit sidste stævne som ungrytter. Adskillige dyrlæger i både ind og udland har forsøgt at behandle hingsten, således at han stadig ville kunne rides, men uden held.  Egentligt var det familiens mening, at Future Cup skulle nyde sit otium på ridecenterets store folde, men idet hingsten tydeligt mistrivedes, og ikke kunne vænne sig til livet som foldhest, efter en lang og sejrsrig tilværelse som top-konkurrencehest, tog familien Kasprzak i dag den svære beslutning, at give Future Cup fred.  Anna Kasprzak og Blue Hors Future Cup red sig til talrige sejr I hendes tid som ungrytter, I både ind og udland, dette resulterede bl.a. i EM-bronze.  Kilde: Ridehesten.com    Anna Kasprzak og Blue Hors Future Cup (Arkivfoto: JP-Photo)