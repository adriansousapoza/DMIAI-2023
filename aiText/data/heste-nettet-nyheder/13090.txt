Shanghai Joe aflivet efter styrt i staldområdet ved Badminton Horse Trials
2017-05-11T14:22:03
Badminton Horse Trials har i år ikke været plaget af udmeldinger om mange alvorlige skader hverken på heste eller ryttere. Et af de mest ærgerlige styrt har nu kostet Shanghai Joe livet.   11-årige Shanghai Joe var med sin rytter Shane Rose uheldig ved spring nummer 19 og Shane måtte forlade sadlen. Shanghai Joe fortsatte ufortrødent og lod sig ikke sådan fange. Desværre lykkedes det ikke for de mange hjælpere og stewards at få fange vallaken før den nåede staldområdet. Her gled den på fliserne og gled ind i de store stenbuer på Badminton House.   Dyrlgæerne på stedet har siden behandlet og undersøgt for at klarlægge hvor omfangsrig skaden var. Uheldigvis havde Shanghai Joe brækket skulderen og stod ikke til at redde. Derfor valgte ejerne Niki Rose og Bill Brydon at lade ham aflive. "Omfanget af hans skader gjorde det umuligt for ham at komme sig." Skrev Niki Rose på sin Facebookprofil. "Vi havde håbet at 'Nugget' kunne komme sig nok til at han kunne gå på pension hjemme i Australien. Vi er meget kede af at dette ikke lykkedes"  