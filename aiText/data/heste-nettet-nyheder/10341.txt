Årets Klub til Generalforsamlingen hos Dansk Islandsheste Forening
2013-11-18T20:49:24
Hvert år til Generalforsamlingen hyldes Årets Klub. Der er mange lokalklubber rundt om i Danmark, hvor aktive frivillige ryttere og hjælpere gør en masse for klubbens medlemmer.   I år modtag hele 2 klubber den fælles ære og blev hædret for deres frivillige arbejde og indsats gennem året, nemlig lokalklubberne Hrimfaxa og Fjodur.   Lotte Berg modtog prisen til Årets Klub på vegne af de to klubber.   De to nordvestjyske lokalklubber Hrimfaxa og Fjoður kan sætte punktum for et meget spændende år.   Lørdag d. 31. august 2013 kunne de to klubber fejre åbningen af et nyt flot baneanlæg på Skive Travbane - og lørdag den 16. november til Generalforsamlingen i Dansk Islandsheste Forening, blev de to klubber så udpeget, som "Årets klubber".   Stort tillykke til de frivillige og medlemmerne i de to klubber.   Det er en stor ære at modtage prisen, fordi det styrker det frivillige arbejde i foreningen, når alle ens store kræfter bliver belønnet. Der har været mange frivillige hænder igang med deres klubarbejde men især med deres indsats på det nye flotte baneanlæg i Skive, har det båret frugt at lægge så mange timer i frivillighedens tegn.   Hrimfaxa og Fjodur fortjener prisen som Årets Klub!   Foto: DI foto med prismodtager Lotte Berg.