Charlotte Cook red sig fra en B-finale til en A-finale i T.2
2012-02-25T09:58:06
B-finalen til World Tølt er netop overstået, og Charlotte Cook red sig overbevisende op med et snit på 6,29 til en A-finale.   I T.2 skal der bl.a. vises tølt for helt løs tøjle, og her viste det sig, hvor svær denne disciplin er selv for meget øvede ryttere og heste, for en del af rytterne netop i tølten for løs tøjle måtte desværre korrigere en del og dermed falder karakteren for denne del af T.2's gennemsnit. Et par af hestene begyndte langsomt at miste samlingen og bæringen og begyndte at rulle mod galoppen undervejs, hvilket også er udslagsgivende for den samlede karakter.   Skønt disse små fejl, så vi et flot ridt igennem T.2's B-finale.   Charlotte Cook var dog overbevisende i sit ridt og har dermed en velfortjent plads i A-finalen kl. 14.30 i dag.