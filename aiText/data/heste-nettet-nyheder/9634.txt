Unikt dansk avlsresultat ved VM for fuldblodsarabere
2012-12-15T13:44:23
  I den forgangne weekend vandt den danskavlede og -ejede fuldblodsaraberhoppe UL SID PARMA sølv ved verdensmesterskaberne for fuldblodsarabere i Paris     Det er mange år siden en dansk hest har været med helt fremme for at kæmpe om de eftertragtede championatspladser, men 2-årige UL Sid Parma (e. El Sid/Kupol) fik lørdag en flot placering som nr. 2 i klassen, og var dermed kvalificeret til championatet som løb af stablen søndag. I Championatet kæmpede hun blandt andet med den nykårede Europamester fra Polen samt flere smukke unge hopper fra Sheik-ejede stutterier fra Saudiarabien, Ajman og De Forenede Arabiske Emirater, og opnåede i dette stærke felt et enestående flot Sølv Championat, slået med blot 2 dommerstemmer af den Polske Europamester. UL Sid Parma, som nu bærer titlen af Junior Silver World Champion, er avlet og ejet af Ulrichsdal Arabians, Judy Oehlenschlæger.       Link til Ulrichsdal Arabians herPressemedelse: Mia Hvid, Barakah Arabians    UL Sid ParmaFoto: Sylwia Illenda, Polen    UL Sid Parma Foto: Sylwia Illenda, Polen