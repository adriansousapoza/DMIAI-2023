Topresultat til Andreas Helgstrand i Aachen
2011-07-14T10:13:53
Det internationale stævne CHIO Aachen er lige nu i fuld gang, og onsdag viste Andreas Helgstrand og Famaso absolut topform. I Prix St. Georges satte Andreas Helgstrand og Famaso både Edward Gal, Hans Peter Minderhoud og Isabell Werth bag sig, da de med 72.342% red sig ind på en andenplads. Famaso er en 9-årge vallak efter Fürst Heinrich/Aletto, Andreas red ligeledes Famaso ved First Horse International i Bernstorffsparken, hvor ekvipagen havde stor succes. På 6. pladsen kunne man finde en anden dansk ekvipage nemlig Sune Hansen og Blue Hors Rush Hour e.Rubin Royal/Strohmann xx. Sune og Blue Hors Rush Hour opnåede 70.842%.  Sune Hansen og Blue Hors Rush Hour ved JBK Horse Shows Arkivfoto: JP-Photo.dk I fredagens Grand Prix kommer Sune Hansen og Blue Hors Rush Hour samt Anne van Olst og Exquis Clearwater til start. Der er mulighed for at se live streaming fra stævnet i Aachen online - du skal bare klikke her. Hestenyheder på Facebook? Find Redaktionens side her.