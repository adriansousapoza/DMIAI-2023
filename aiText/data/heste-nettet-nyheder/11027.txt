Fødevareministeren vil forbyde sex med dyr
2014-10-13T20:19:36
Emnet har jævnligt været oppe at vende i Folketinget, og nu har fødevareminister Dan Jørgensen (S) igen taget det op. Fødevareministeren vil forbyde sex med dyr i Danmark og mener ikke at Danmark skal være et fristed for dyresex.   - Når reglerne strammes i resten af Europa, så er der en risiko for, at Danmark betragtes som et helle for mennesker med de tilbøjeligheder. Derfor ønsker jeg at sende et klart signal om, at Danmark ikke er et fristed for folk, der ønsker at udnytte dyr seksuelt, siger Dan Jørgensen i en pressemeddelelse.   Hidtil har der ikke været et dansk forbud mod sex med dyr, men det er dog ifølge dyreværnsloven ulovligt at forvolde skade på dyr.   Dan Jørgensen vil nu have lovgivningen ændret, så dyresex bliver forbudt, da dyr ikke selv kan sige fra.   Ifølge et forskerteam ved Københavns Universitet, er dyresex måske dog ikke så slemt, som Dan Jørgensen lægger op til. Her mener man, at nogle dyr kan opleve nydelse ved akten, skriver Videnskab.dk.   Kilder: Dr.dk og Videnskab.dk   Forsidefotot: Arkivfoto, JP-Photo.dk