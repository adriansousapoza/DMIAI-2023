Oplev Gal og Blue Hors Romanov i World Cup 
2012-10-18T10:15:23
Den hollandske stjernerytter Edvard Gal medbringer den danskejede avlshingst Blue Hors Romanov til Odense. Parret stiller til start i weekendens Reem Acra FEI World Cup Dressur kvalifikation.   For ca. 1 år siden overtog den hollandske stjernerytter Edvard Gal tøjlerne på avlshingsten Blue Hors Romanov fra Blue Hors i Randbøl. Nu er samarbejdet mellem de to ved, at være modent til en deltagelse i den prestigefyldte turnering Reem Acra FEI World Cup Dressur der har sæsonstart ved JBK Horse Shows. "Edvard Gal har ikke haft Blue Hors Romanov med i konkurrence siden i sommer pga. hans forberedelser hen mod OL i London. Men han har så til gengæld haft rigtig god lejlighed til, at arbejde videre med ham i træningen - ingen tvivl om, at han har udviklet sig rigtig meget på det seneste. Han er ikke i mål endnu men vi er på vej. Vi glæder os naturligvis til at se Blue Hors Romanov på hjemmebanen i Odense" udtaler direktør i Blue Hors, Esben Møller. Reem Acra FEI World Cup Dressur består af to klasser. Grand Prix Special rides lørdag den 20. oktober. De bedste herfra går videre til Grand Prix Kür søndag den 21. oktober. Se rytterlisterne til World Cup her Søndag den 21. oktober er i øvrigt Nordea Finale Dag - oplev blandt andet : Reem Acra FEI World Cup Dressur Finalerne i Dansk Ride Forbunds Championater for 4,-5 og 6-årige springheste Clinic med Dr. Ulf Möller og Eva Möller Autografskrivning med Anna Kasprzak og Annika Lykke Dalskov CDI*** Grand Prix Junior Kür Finale - der er stadig billetter til søndag! Se tidsplan her   Pressemeddelelse, JBK Horse Shows  Edvard Gal og Blue Hors Romanov. Arkivfoto: JP-Photo.dk