Også guld til junior/youngrider-holdet ved NM
2012-07-15T21:12:07
Ved det nordiske mesterskab i military i Norge, har danskerne stor succes blandt både seniorer, junior-/ungryttere og ponyryttere. Alle tre hold har vundet guld i holdkonkurrencerne, og det er blevet til rigtig mange flotte placeringer til de individuelle ekvipager.   Måtte slippe det individuelle guld Efter dressur og terrænspringning lå Katja Berg med Proximate Wizard til at tage det individuelle guld, men sådan skulle det desværre ikke gå. Katja og Proximate fik 16 fejl på springbanen, og blev således forvist til en fjerdeplads. Til gengæld rykkede Benjamin Jørgensen med Desiree op, og endte med at få individuelt bronze. Ida Holm Jessen Knudsen med Fritz endte samlet på ottendepladsen.   Guldregn hos de danske hold Også junior/youngrider-holdet vandt individuelt guld med samlet 190,5 strafpoint. Sverige tog sølvet med samlet 192,5 strafpoint, mens bronzemedaljerne gik til Norge med samlet 273,5 strafpoint.   Billeder følger   Forsidebillede: Arkivfoto, JP-photo