Dansk succes på sidstedagen i Oslo
2016-10-16T23:44:17
Til Oslo Horse Show i Norge blev det igen i dag til dansk succes på banerne i Norge.  Martin Mose Knudsen startede dagen med at vinde 125 cm springningen i den meget hurtige tid 32.05 sek. Andenpladsen gik til Maria Louise Kingsroed som kom i mål i tiden 35.41 sek.  I dagens CSI5* havde Lars Bak Andersen stor succes med Queens Dancer, efter at han fejlfrit i omspringningen som resulterede i en 5. plads og hele 21.000 norske kr. alene for den placering.  Lars var også med i sæsonens første World Cup kvalifikation med Carrasco. Her red de en super flot fejlfri hovedrunde. Hele 20 ryttere ud af det 40 ryttere store felt kom i omspringningen, og det betød at efter Lars kom igennem omspringningen med 5 fejl så sluttede han på 19. pladsen på trods af de meget flotte ture.  World Cuppen blev vundet af italianske Alberto Zorzi med Fair Light van't Heike efter en lynhurtig omspringning i tiden 36.93 sek. Tyske Marcus Ehning blev nr. 2 med Funky Fred efter de kom i mål i tiden 37.34 sek og belgiske Pieter Devos med Dream of India Greenfield sluttede på tredjepladsen efter de kom i mål i tiden 38.10 sek.  Resultatlisterne kan ses HER. ?