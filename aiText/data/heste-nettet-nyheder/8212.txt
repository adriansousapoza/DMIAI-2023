Gensyn med First Horse Grand Prix i maj 2012 
2011-11-01T15:15:01
  De smukke rammer i Bernstorffsparken danner igen i maj 2012 rammen for First Horse Grand Prix springning Fra den 17.-20. maj kan alle hesteinteresserede se frem til et gensyn med international springsport når det er allerbedst. Traditionen tro inviterer Sportsrideklubben til et forrygende internationalt CSIO**** springstævne, med afviklingen af Nations-Cup og Grand-Prix-springning som de absolutte højdepunkter. Her kan publikum glæde sig til at opleve hele den danske springelite samt nogle af verdens bedste springryttere helt tæt på. I lighed med sidste år satses der på aktiviteter for hele familien, og udover børnespringbane og ponytrækning, satser arrangørerne på at udvidde børneområdet yderligere.  I 2012 afvikles First Horse Grand Prix udelukkende med fokus på springsport, da det grundet den kommende OL-deltagelse i dressur er vanskeligt at få den danske elite repræsenteret til et internationalt dressurstævne i maj. - Men vi glæder os allerede nu til at gentage succesen og byde publikum velkommen til fire forrygende dage i springsportens tegn, fortæller stævneledelsen ved Niels Ulrich Pedersen og Jakob Leth.   Pressemeddelelse