Sølv til Susanne i PL i Rio
2016-09-14T06:14:33
Susanne Jensby Sunesen på Que Faire, kunne efter søndagens flotte ridt lugte medaljechancer, og lagde sig derfor ekstra i selen tirsdag med en ekstraordinær flot indsats, der sikrede hende en invividuelt sølv for grad III ryttere   Forventninger til grad III rytterne Der var store forventninger til begge de to danske grad III ryttere, Annika Lykke Dalskov og Susanne Jensby Sunesen ved tirsdagens afsluttende ridt, da de efter weekendens ridt begge lå flot til helt i toppen af placeringerne på henholdsvis en fjerdeplads til Annika og en tredjeplads til Susanne, med iøvrigt meget tætte placeringer i toppen, der let kunne rykkes rundt på i det sidste ridt.   Fjerdeplads til Annika Annika Lykke Dalskov Risum og Aros A Fenris var første danske ekvipage i klassen på banen. Ekvipagen holdt ikke helt niveauet fra deres fjerdeplads fra søndagens klasse, og måtte rykke en enkelt plads tilbage til en fjerde plads 70,122%. Fjerdepladsen deler Annika med Hollandske Sanne Voets og Demantur der red prlcis til samme karakter i dagens klasse.   Sølv til Susanne Næste og sidste dansker i klassen var Susanne Jensby Sunesen på Que Faire. Fra søndagens ridt lå de på en samlet tredjeplads, så forventningerne til parret var ligeledes store. Susanne kunne tydeligvis lugte medaljechancer for hun hun gav den sammen med Que Faire en ekstra skalle i dagens ridt - og det gav gevinst. Ekvipagen opnåede en flot andeplads i dagens individuelle konkurrence, og resulterede i dansk invididuelt sølv i grad III.   Tæt kamp om bedste placering Det var ellers tæt på at Susanne kom på guldet i dagens ridt, da der kun var 0,707% mellem hende og den vindende norske Rytter Ann Cathrin Lübbe, der dog på sin danske hest Donatello havde det vindende ridt med sig fra weekendens ridt og derfor samlet vandt guldet overbevisende med samlet to førstepladser. Ann Cathrin opnåede 72,878 i dagens ridt. Svenske Louise Etzner Jakobsen indtog tredjepladsen med 70,341, og det blev hermed skandinaviska lande der indtog samtlige placeringer.   Umiddelbart lægger dagens resultat op til en rigtig spændende kür finale, hvor vi kan håbe på, det bliver til mere dansk metal.   De samlede resultater fra klassen kan ses her       