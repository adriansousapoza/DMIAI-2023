Derfor er ammoniak så skadeligt for din hest   Fagligt
2014-02-18T15:51:56
De fleste hesteejere ved, at det er bedst for hestenes helbred at undgå for stor en ammoniakbelastning i stalden. Men hvordan opstår ammoniakken egentlig, hvordan påvirker det hestene, der befinder sig i miljøet, og hvad kan du gøre for at holde ammoniakbelastningen nede?   Hvordan opstår ammoniakken? Heste udskiller et stof der kaldes urea, gennem deres urin. Uria er et molekyle, der indeholder nitrogen, og det er kroppens måde at skille sig af med overskydende nitrogen.   Umiddelbart efter at urea er udskilt fra kroppen, omdannes det til ammoniak. Ammoniak er en lille molekyle, som giver en meget let genkendelig, skarp og ubehagelig lugt, når den rammer næseborene. Man taler ligefrem om ammoniak dampe, da man godt kan fornemme hvorledes dampene stiger op fra bundlaget i stalden, hvis det ikke er forseglet med et godt tårt toplag.   Hvilke gener giver ammoniakken? Ammoniak er ekstremt irriterende for slimhinder, for øjne og for hele luftvejssystemet hos både heste og mennesker.   I stalde hvor der er dårlig ventilation og hygiejne, kan både heste og mennesker let blive udsat for ammoniak niveauer der er decideret usunde for luftvejene - og der skal reelt ikke så meget til.   For mennesker er grænseværdierne sat for 35 dele per million luftpartikler for 15 minutters eksponering til ammoniak, hvorefter det er skadeligt. Til sammenligning kan niveauerne i en gennemsnitlig stald nemt andrage mere end 200 partikler per million. Her er det vigtigt at huske på, at mennesker typisk kun opholder sig i ammoniakken i kortere tid af gange og ikke er så direkte eksponeret, mens hestenes luftveje, slimhinder m.m. kontinuerligt udsættes for ammoniakniveauerne i alle de timer de står på stald.   Kontinuerligt høje ammoniakniveauer gennem længere tid, kan føre en række problemer med sig, bl.a.:  Irritationer og betændelsestilstande i luftvejene Indsnævring af luftvejene Slimophobning i luftvejene Reduceret udholdenhed Hoste i forbindelse med at hesten er i arbejde Vejrtrækningsproblemer  Vedvarende høje ammoniakbelastninger af luftvejene, kan føre til arvævsdannelse og ødelæggelse af luftvejene, og er en af de meget hyppige årsager til flere af de velkendte og ofte kroniske luftvejslidelser, som kendes hos heste.   Hvordan reduceres ammoniakbelastningen? Det absolut vigtigste man kan gøre er at sørge for at holde en god staldhygiejne og sørge for god ventilation i stalden. Til alle tider og vise hensyn til de der opholder sig, eller færdes i stalden - både heste og mennesker.  Ammoniak kan være pakket ned i en god madras, men bliver den vendt eller bliver der åbnet op for den, så har man allerede problemet. Sørg derfor at fjerne afføring og særligt våde pletter hyppigt Visse nyere bundmaterialer er bedre til at modvirke eller neutralisere ammoniak, så gå evt. også efter disse, hvis du ikke er i stand til at muge hver eneste dag, så du holder boksen ren og tør, eller hvis det er vanskeligt at skabe god luftgennemstrømning og ventilation i stalden Sørg om muligt for at muge ud, når der ingen andre heste eller mennesker er i stalden og mug gerne hele stalden på en gang. I selvpasserstalde, hvor boksene muges på forskellige tidspunkter, og heste tages ind og ud af stalden på vilkårligt tidspunkt, kan det derfor være rigtig vanskeligt at undgå at blive unødigt udsat for ammoniakdampe. Prøv evt. at koordinere, eller at ordne boksene, på tidspunkter, hvor der kun er meget begrænset anden trafik i stalden.  For at reducere ammoniakbelastningen, når hestene er på stald er det væsentligt at fokusere på hestens 'vejrtræknings-zone'. Ammoniak koncentrationerne vil altid være kraftigst, tættest på gulvet, hvilket man skal være opmærksom på, hvis heste f.eks. fodres fra gulvet eller ligger meget ned. Overvej da at hænge hø-net op i boksen i stedet. Er der heste, der skal stå inde på stald igennem længere tid, overvej da at flytte dem til boks nær udgangen, eller hvor der er god luftgennemstrømning eller store vinduer ud til det fri.   Følger du ovenstående råd, kan du sikre dig, at din hest ihvertfald ikke får kroniske luftvejsgener som følge af for høje koncentrationer af ammonisk, og du får også selv et bedre staldmiljø, at færdes i.      Forsidefoto: Trakehnerhoppen Invicta på stald - af Anette Holm Madsen