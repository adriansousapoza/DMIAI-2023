Tina og Ulrik delte sejrene
2011-02-02T13:27:43
Tina Lund og Ulrik Kjær var to navne som gik igen flere gange på resultatlisterne fra landsstævnet i Billund sportsrideklub den forgangne weekend. Tina Lund dominerede som sædvanligt og i 4 ud af stævnets 11 klasser, stod der Tina Lund på førstepladsen. Det gjaldt fredagens MB* som blev vundet på Amaretto (BWP e. Darco/Cruising), fredagens MB** som blev vundet på Chubon Ravnes-Have (DV e. Churchill/Atlantic opdrættet af Kirsten Hedegaard Christensen) og andenpladsen indtog Tina også, denne på Athene D. (DV e. Aston/Avanti). I stævnets hovedklasse, en S*-klasse stod der også Tina Lund på de to første placeringer. Det var med Qrispy d'Ive Z (Zang. e. Quick Star/Rebel Z) og Chubon Ravnes-Have at Tina indtog hhv. 1. og 2. pladsen. På Amaretto blev det også til sejr for Tina i søndagens MA**. Ulrik Kjær stod forrest i i både fredagens og lørdagens MA-klasse på hhv. Trøstruplund's Charisma (DV e. Cajus/Casino opdrættet af Stutteri Trøstruplund v/Søren Clausen) og Broholm's Apollo (DV e. Casir Ask/Racot opdrættet af Bent Andersen og Trine Schonnings). På Broholm's Apollo blev det ydermere til en 2. plads i fredagens MA*. Se alle resultater fra stævnet i dette link