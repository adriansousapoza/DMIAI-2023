Fem dressurekvipager klar til Aachen
2016-06-23T12:00:01
Når dressuren afvikles ved det store Nations Cup-stævne i Aachen i Tyskland den 13. - 17. juli, bliver det den nykårede Danmarksmester Cathrine Dufour på Atterupgaards Cassidy, Agnete Kirk Thinggaard på Jojo Az, Daniel Bachmann på Blue Hors Hotline og Anders Dahl på Selten HW, der skal repræsentere Danmark i Nations Cuppen (CDIO5*), mens Mikala Münter og My Lady skal ride den firestjernede store tur (CDI4*).   OL-udtagelsen nærmer sig Det store stævne i Aachen er et vigtigt led i den sportsplan, der siden efteråret har været omdrejningspunkt for forberedelsen til OL i Rio. Ved stævnet har landstræneren mulighed for at teste ryttere og heste i konkurrence med de allerbedste, og for særligt nye ryttere og heste på dette niveau er der værdifuld erfaring og forberedelse at hente ved så stor en event, inden fire af ekvipagerne fra bruttogruppen, kan sætte kurs mod Rio. Hvem, der skal repræsentere Danmark i Rio, afgøres den 16. juli.   Program for dansk dressur i Aachen 13. juli kl. 18.00: CDI4* Grand Prix 14. juli kl. 9.00: CDIO5* Grand Prix 15. juli kl. 20.30: CDI4* Grand Prix Special 16. juli kl. 17.30: CDIO5* Grand Prix Special 16. juli kl. 21.30: CDI4* Grand Prix Kür 17. juli kl. 9.30: CDIO5* Grand Prix Kür    OL-bruttogruppen består af følgende ekvipager Agnete Kirk Thinggaard - Jojo Az Anna Kasprzak - Donnperignon Anne van Olst - Zidhane Anders Dahl - Selten HW Cathrine Dufour - Atterupgaards Cassidy Daniel Bachmann Andersen - Blue Hors Hotline Lars Petersen - Mariett Lisbet Seierskilde - Jonstrupgaardens Raneur Mikala Münter Gundersen - My Lady Nathalie zu Sayn-Wittgenstein - Fabienne Rikke Svane - Finckenstein   CHIO Aachen   Kilde: DRF    Agnete Kirk Thinggaard - Jojo Az (Arkivfoto: JP-Photo)  