Føl trukket efter bil og overladt til at dø
2011-02-05T19:21:35
Det engelske dyreværn RSPCA søger i øjeblikket ejeren af en seks måneder gammel pony, der blev trukket en halv kilometer efter en bil og derefter overladt til at dø under en presenning i Surrey. Da han blev fundet, var han undervægtig, dehydreret og for svag til at stå eller holde hovedet selv. RPSCA blev informeret om en hingst, der var kollapset ved en mark på Thameside i Chertsey, Surrey i klokken 9:50 onsdag den 26. januar. Men da RSPCA's inspektør Nicky Thorne ankom til området, nær Chertsey Lock kun 20 minutter senere, var der intet tegn på dyret. Det ser ud til, at nogen bandt ponyens forben sammen og slæbte ham en halv kilometer efter en bil, tildækkede ham med en presenning og efterlod ham til at dø. Ifølge et vidne, der skulle have set handlingen, er ponyen slæbt til den anden ende af marken, ude af syne fra vejen. "Jeg forventede at finde et dødt dyr, men intet kunne have forberedt mig på, hvad der ventede mig, selv efter flere år i dette job," sagde inspektør Thorne. "Der var en presenning, som var dækket af træ og sten. Under den fandt jeg en pony, svag, knap i live og forskrækket, bare smidt under et stykke plastik og efterladt for at dø i mørket med sin forben spændt sammen. Hans hoved var vredet rundt over hans ryg fra turen efter bilen, og han var for svag til at rette det op selv. " Trods stor indsats fra RSPCA og brandvæsenet der transporterede den unge sorte og hvide hingst til en nærliggende dyrlæge, døde hesten, som RSPCA officerer har opkaldt Babe, kort efter ankomsten. En undersøgelse viste, at han havde svær diarré, var dehydreret og havde orme. Inspektør Thorne udtalte: "Selv hvis jeg prøvede, kunne jeg ikke forstå den smerte, det stakkels dyr skal have udholdt ved at blive trukket hen over marken, overdækket og efterladt i mørket." "Marken ser ud til at have været udlejet og en del forskellige mennesker har haft deres heste og ponyer gående der, så nogen må vide, hvem dette føl tilhørte, og hvordan han kom i den forfatning." Under Animal Welfare Act, kan bøden for at opgive eller forsømme et dyr blive op til til £ 20.000 og / eller seks måneders fængsel. Kilde: horseandhound.co.uk