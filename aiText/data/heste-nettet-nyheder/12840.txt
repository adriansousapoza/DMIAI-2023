Totilas – aldrig mere shows!
2017-02-16T21:11:19
Totilas skal aldrig mere optræde offentligt, forlyder det nu fra Schokemöhle, efter at det i sidste uge blev annonceret, at Totilas ville blive præsenteret ved hingste showet i Saint Lô i Frankrig, men det er nu blevet dementeret af higsteejeren selv   Totilas - annoneret optræden i Frankrig I side uge blev det annonceret at Totilas (e. Gribaldi / Glendale), ville optræde på det store hingsteshow i Saint Lô i Frankrig den 19.februar 2017 (se artiklen her). Dette er nu dementeret af Schockemöhle selv, som udtaler at Totilas aldrig vil blive præsenteret for offentligheden igen.   Misinformeret britisk magasin Det var antageligt det britiske magasin Horse & Hound, der fejlagtigt havde rapporteret at Totilas ville blive fremvist for hånd ved det franske hingsteshow, som et krydderi i Schokemöhles planer om at fremvise et udvalg af hingste fra hans stald på netop dette show. Efter et interview med direktøren for showet Brice Elvezi, og efter at Schockemöhles Christoph Hinkel efterfølgende bekræftede hingstens deltagelse, rapporterede Horse & Hound naturligt nok nyheden om Totilas deltagelse i shwet.   Nyhed dementeret af Schockemöhle selv Allerede den efterfølgende dag efter annonceringen af nyheden, dementerede Paul Schockemöhle selv nyheden til det tyske nyhedsblad Freie Presse (se her). Totilas deltagelse på det franske show, blev af stor-hingsteholderen afvist som det pure opspind. "Folk sladrer og devaluerer denne hest euro for euro. Alt sammen vrøvl! Tyskland er et land af misundelse", udtalte Schockemöhle, ifølge det tyske blad.   Faldende bedækningsgebyrer Hvis man imidlertid betragter prisudviklingen på bedækningsprisen for Totilas, stikker Schockemöhles udtalelse tilsyneladende dybere end som så. Realiteterne er, at det svimlende bedækningsgebyr som oprindeligt blev opkrævet for denne hingst, der blev indkøbt til Schokemöhles stand, for et ligeså svimlende millionbeløb (antageligt en købspris på over 10 mio. euro), er blevet reduceret kraftigt de senere år.   Fra 60.000 til under 20.000 kr Det hele startede ud med en bedækningspris på ca. 8.000 euro i det første avls år, svarende til ca. 60.000 danske kroner, mens hingsten fortsat stod til avlsbenyttelse i Holland.   Gebyret faldt siden hen til godt 4.000 Euro (ca. 30.000 danske kroner) og er i dag nu nede på 2.500 euro, svarende til knapt 19.000 danske kroner. Ifølge Katrinelunds hjemmeside, kan en bedækning i dag i Danmark fås for 18.750 kr. + moms ( se her)   Den smukke sorte Totilas ejes fortsat i forretningsfællesskab mellem Paul Schockemöhle og Ann Kathrin Linsenhoff.   Kilde: SID Sport-Informations-Dienst GmbH & Co. KG      Totilas kommer aldrig mere til at deltage i shows i offentligheden, ifølge Schockemöhle selv ( Foto: arkivfoto)