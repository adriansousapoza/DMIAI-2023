Fredagens program i Herning
2017-03-10T11:10:10
Her i Herning Messe Center til dette års Herning Horse Show og Dansk Varmblods hingstekåring, er det tydeligt at mærke det er blevet fredag. Antallet af mennesker i messehallerne er stærkt forøget siden går. Der er mange gode tilbud at komme efter i de mange boder.   Her til morgen har der i Jyske Bank Boxen været præsentationsklasse for hingstene i dressur. Om lidt starter Ecco Grand Prix til CDI3* og efterfølgende kl 13.45 vil der være præsentation af auktionsheste. Kl. 15.00 er det tid til Skibby HC store tur i CSI3* der går i 145 cm, og kl. 19.30 starter det, de fleste glæder sig til at se - dette års gallashow!   I Equsana Arena i Hal M, har der her til morgen været store tur i CSI*, der gik i 140 cm. Om ikke så længe - 11.30 - fortsætter hingstekåringen for springhestenes vedkommende, da der er tid til løsspringning. Kl. 14.00 er der løsvisning af hingstene og 18.30 er der longering af springhingstene.   I Danish Computer Group Arena, Hal E, har der her til morgen været Equsana Youngst Cup. Lige om lidt - kl. 11.15 - starter første halvdel af Katrinelund Unghestechampionat med fremmed rytter. Det er den mindre gode halvdel, som i dag er under testrytter. I morgen kommer den bedre halvdel under testrytter.  Kl. 14.30 er der præsentationsklasse for hingstene og kl. 16.00 er der Nathalie Horse Care Clinic, og som sidste arrangement i Hal E, er der Nathalie Horse Care lille tur i CSI1* der går i 130 cm. Kom glad til nogle fantastiske klasser og arrangementer i dag! Hele dagens tidsplan kan ses HER.