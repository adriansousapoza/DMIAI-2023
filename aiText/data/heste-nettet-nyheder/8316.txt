8. december, kan I finde mig?
2011-12-08T00:15:01
    Hej på JHN. Er der flere der har det som mig?? Regn, regn, regn og så en sjat slud.. Nu må de gerne snart begynde at love noget nyt i den vejrudsigt. Lidt julesne måske? Eller bare tørvejr i det mindste. Nå, nok brok fra mig, jeg skal jo heldigvis hygge mig hele dagen, mens jeg venter på at så mange JHN'ere som muligt finder frem til mig, og klikker på mit billede. I er faktisk ret gode til at finde mig! Jeg må snart blive endnu mere kreativ, og finde sværere steder at gemme mig.   Læs alt om JHNs julekonkurrence og se de lækre præmier her I går var vi jo en tur på markedspladsen, så vi kommer efterhånden mere og mere rundt på HN. Jeg tror faktisk allerede jeg har fundet en fremtidig makker eller to, der kan bo sammen med min gamle ven og jeg. Den ene af dem kender meget til heste-nettet, og har vist mig lidt mere rundt. Hold da op, hvor er der bare mange der spørger om alt muligt, og der kan læses meget spændende sladder. Der sker simpelthen så meget på HNs fora, og jeg kan snart slet ikke holde styr på de debatter jeg følger. Kender du en funktion der kan hjælpe mig?