Victoria Suzette Kahr og Søndermarkens Julius på guldkurs ved NM
2016-09-16T12:14:43
Denne weekend afholdes nordisk baltiske mesterskaber i military i Skedsmo i norge. Ponyerne har gået dressur til morgen. Det er efter dressuren dansk guld i form af Victoria Suzette Kahr på Søndermarkens Julius. Victoria og Julius har opnået 71,58% hvilket svarer til 42,7 straf. Dette giver en ganske komfortabel føring da nummer to lige nu, svenske Elina Braaf på Kurant, har 49,5 straf. På bronzepladsen individuelt er det en dansk pony Rawa's Sinzano med norske Emilie Laumann på ryggen, de har 50,0 straf.   For hold fører Norge med samlet 151,3 straf, svenskerne ligger nummer to med 154,8 straf og danskerne ligger nummer tre med 169 straf. Det er kun de tre nationer der stiller hold ved dette års nordisk baltisk mesterskab for pony. Det danske hold består af   Astrid Vibe Skovgaard på Kalybso OX Louise Dyhr Andreasen på Frydenssangs Mylord Nicole Hauskov Badihi på Cadiz Camilla Kofoed-Dam på Paradisets Jolene   Der er nu frokost pause i Norge hvor junior/youngrider er halvejs gennem dressuren. Seniorne skal ride til eftermiddag.