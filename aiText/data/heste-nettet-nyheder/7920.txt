Kampen om DM titlerne i para dressur er igang
2011-07-29T21:24:13
De danske mesterskaber i para dressur blev for alvor skudt i gang på Broholm Gods i dag. Efter opvarmningsklassen torsdag, var de danske ryttere i dag klar til at kæmpe om DM-titlerne. Der rides om mesterskabstitler i grad 1a, 1b, II, III og IV. Mesterskabet bliver afgjort lørdag, hvor ekvipagerne rider kür i de smukke omgivelser på Broholm. Efter dagens ridt er det medaljetagerne fra VM i Kentucky der har lagt sig i spidsen. Således er altså både Stinna Tange Kaastrup, Caroline Cecilie Nielsen og Henrik Sibbesen i front i hver deres klasse. I grad 1a er Liselotte S. Rosenhart eneste rytter, og i grad III er det Susanne Jensby Sunesen der ligger i front. Meget kan dog stadig nå at ændre sig når küren rides i morgen. Klasserne starter kl. 15.35 i morgen, og som altid når Broholm er værter ved DM er der både smukke omgivelser, god mad og masser af shopping muligheder. Du kan se alle resultater og startlister her.