Falsterbo er skudt i gang!
2014-07-06T00:39:53
I dag er de første klasser gået til årets store stævne i Falsterbo. Der lægges ud med springklasserne, hvor det er de nationale klasser der afvikles. Heriblandt er de kendte unghesteklasser i springning og dressur, som også får deltagere fra andre lande, heriblandt Danmark. I dag har der været første kvalifikation for 7 års. Dagens klasse er gået i, hvad der svarer til en dansk metode B0, hvilket vil sige at alle med samme antal fejl har samme placering i klassen. I alt red 22 ryttere sig fejlfrit igennem den 135 cm store bane, heriblandt danske Malene Lykke Nielsen på Cavalina efter Butler/Cash and Carry. Malene er i øvrigt eneste dansker til start for 7 års. Se resultatet af klassen HER. I morgen er der anden kvalifikation for 7 års, og det er samlet fra disse to kvalifikationer at de 12 bedste (plus alle der har samme antal fejl som nr. 12) går videre til finalen. Finalen rides først d. 13. juli, og da begge kvalifikationer rides på Falsterbos dressurbane, har alle 7 års lov til at ride med i torsdagens 135 cm klasse på den internationale græsbane. De næste dage vil der være yderligere nationale klasser, heriblandt også unghesteklasserne for 5 og 6 års, som dog først starter mandag. I disse klasser har vi flere danske ekvipager til start. Danskere som er tilmeldt til start er for 5 års: Kirstin Skjoldshøj på Pegasus efter Party Dance/Andiamo samt på Heart of Gold efter Heartbeat/ Solos Landtinus. Jennifer Fogh Pedersen på Divo efter Diamant de Semilly/Corrado samt på Blind Date efter Sandro Boy/Concept. Lykke Harms Toxen-worm på Carmiro C efter Carmargue/Lucky Light. Karen Rohde på Henrietta Ask efter Lambrusco Ask/Kannan samt på Tahita Ask efter Cayado/Acobat II.  Anica Kristoffersen på Play Girl efter Party Dance/Calato. Danskere som er tilmeldt til start for 6 års: Michaela Frederiksen på Serupgårds Corona efter Carson Ask/ Casir Ask. Christian Vang Lauridsen på Caletta S efter Cormint/ Caletto samt på Big Time efter Butler/ Caretino. Jennifer Fogh Pedersen på Calango W Z efter Calvados/ Goodtimes samt på Didam efter Cardento/Guidam. Kirstin Skjoldshøj på Toftehøjs Camara efter Carmargue/ Andiamao. Dina Sigmundsen på Belize D'Ive Z efter Berlin/ Quidam de Revel Maria Hjorth Frederiksen på Dublé efter Diamant de Semilly/ Carnute. Anica Kristoffersen på Lavisto efter Lambrusco Ask/ Casir Ask. Ud over spring- og dressurklasserne på nationalt plan, kommer der senere på ugen de internationale klasser i begge dicipliner, hvor der for springningens vedkommende er Nations Cup på fredag i første division, lørdag er der den legendariske derbyklasser og søndag sluttes der af med Grand Prix'en på 160 cm. Hele ugen er der shows i massevis, kæmpe standområde som er fyldt med gode tilbud, aktiviteter for hundene, kaninspringning med meget mere! Se Falsterbos program med tider HER. Kilder: equipe.com samt falsterbohorseshow.se