Rideskoler presses af ny hestelov
2011-03-15T18:15:01
Den nye lovgivning for hold af hest kommer til at have stor betydning for de danske ridesklubber og vil koste dem omkring 600.000.000 kr., anslår DRF's Jens-Erik Majlund i et videoklip på TV2 Lorry. Den nye lovgivning trådte i kraft i januar i år, og i 2016 skal kravene om folde til alle heste hver dag være overholdt, og i 2020 skal boksstørrelser, loftshøjder etc. være overholdt. Det kommer til at gå ud over 90% af alle rideklubber, og alene i Gentofte kommune er fem klubber lukningstruet. I videoklippet har man fokus på Mattsons Rideklub der har 550 medlemmer. Her udtaler Gunilla Persson, daglig leder, at man ikke har folde nok til at kunne overholde de krav, der stilles fra 2016, og det krav er hun ked af, for som hun udtaler "at den ikke kan komme løs er ikke det samme for mig, som at den har det dårligt, for den kommer jo ud hver dag". Se videoklippet her