Indbrud i Højris Rideklub
2013-08-04T13:48:53
Natten til onsdag den 31. juli var der sadeltyve på spil i Højris Rideklub i Ikast. Tyvene brød låsen op til det ene af to sadelrum og tømte det for diverse sadler, mest af alt springsadler, trenser og diverse andet udstyr. Derudover var de i alle hestetrailerne på stedet og tjekke dem for noget af værdi.   Politiet er på sagen men har endnu ingen spor at gå efter.   Det er ikke første gang og bestemt heller ikke sidste, at sager som disse opstår. Husk at holde sadelrum aflåste og tjek op med dit forsikringsselskab, om du er dækket, hvis uheldet er ude hos dig.   Forsidefoto: Arkivfoto, JP-Photo.dk