Danmark vært for VM I Mounted Games 2011
2011-02-04T14:30:02
Den 15.-17. juli 2011 skal Danmark være vært for verdensmesterskaberne I Mounted Games. Mesterskabsstævnet afholdes på Vilhelmsborg Ridecenter med smukke og historiske omgivelser. Glæde, kvalitet, Underholdning og fairplay Organisationskomiteen under MGA-DK er allerede langt I deres planlægning og ambitionerne er høje. Stævnet skal kendetegnes ved glæden ved sporten, en høj stævnekvalitet og fairplay. Endvidere skal det være spændende og underholdende for publikum fra start til slut. Der forventes deltagelse fra 16-20 nationer fra hele verdenen.  Der er gratis entre for alle og der vil være underholdning i pauserne samt mulighed for at købe mad og drikke. Alle er meget velkomne! Succes og opbakning går hånd i hånd Et så stort stævne som et Verdensmesterskab kan kun gennemføres med velvilje fra sponsorer og ikke mindst en stor skare af frivillige og kompetente hjælpere. Allerede nu har MGA-DK indgået samarbejde med flere sponsorer blandt andet Hjørnely.dk, DFDS, Brogården og Caelsberg, men er selvfølgelig fortsat interesserede i yderligere samarbejde med interesserde parter. Endvidere har MGA-DK modtaget en støttebevilling fra Sport Århus Event og har indgået et rigtig godt samarbejde med Vilhelmsborg, som bakker meget op om arrangementet og i organisationen af det. Erfaren stævneledelse VM 2011 bliver arrangeret og ledet af Signe Sehested og Ditte Christensen I samarbejde med Mounted Games Association Danmark, som er den officielle vært for arrangementet.  Få mere information om Verdens Mesterskaberne I mounted games 2011 på: www.worlds2011.dk hvor der også er link til stævnets facebook-side. Endvidere kan du få mere information om sporten på: www.mounted-games.dk Kilde: Pressemeddelelse