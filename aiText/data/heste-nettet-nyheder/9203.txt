Dressuren i gang ved EM i Fontainebleau
2012-07-20T09:59:29
Maria Christensen og Sille Engermann var onsdag på banen som de første danskere ved EM for ponyer. De to danske dressurekvipager leverede en fin indsats i 1. del af holdkonkurrencen, og Danmark ligger foreløbigt nr. 3 inden torsdagens 2. og sidste runde af holdmesterskabet, hvor Kristine Koch Bejtrup og Victoria E. Valentin skal ride for Danmark. Torsdag starter springning og military også ved det store EM-stævne i Fontainebleau i Frankrig. De danske dressurlandshold og talentarbejdet i dressur er sponsoreret af First Horse Hesteforsikring.   Flotte takter fra Christensen og Engermann Som første danske ekvipage ved EM red Maria Christensen på Vegelin's Goya på dressurbanen onsdag. Ekvipagen leverede et flot program, som udløste et resultat på 71,846 %, hvilket giver en foreløbig 4. plads i den individuelle stilling. Sille Engermann på Janine We var også på banen onsdag i holdkonkurrencen i dressur, og her blev det til et fint resultat på 68,590 % og en foreløbig individuel 7. plads. Torsdag afvikles 2. og sidste del af holdmesterskabet i dressur, og her skal Kristine Koch Bejtrup på Dornick-Son og Victoria E. Vallentin på Natalina ride for Danmark. Det danske landshold ligger på en foreløbig 3. plads efter 1. afdeling af holdkonkurrencen, mens Tyskland fører og Holland er nr. 2.   Danske landshold ved Europony 2012 (EU-CH-P) Dressur  Victoria E. Vallentin - Natalina Sille Engermann - Janine We Kristine Koch Bejtrup - Dornick-Son Maria Christensen - Vegelin's Goya Nikoline Ravn Jensen (reserve) - Campari W Landstræner - Vibeke Degn Andersen Holdleder - Rigmor Kristensen    Program ved Europony 2012 (EU-CH-P) Dressur Team - 1. del 18. juli - kl. 9.00   Team - 2. del 19. juli - kl. 14.00   Individuel - 1. del 20. juli - kl. 13.30   Individuel - 2. del 21. juli - kl. 8.30   Kür 22. juli - kl. 9.00   Europony 2012    Kilde: DRF  Victoria E. Vallentin og Natalina (Arkivfoto: JP-Photo)