Bo Høstrup: ”Min bedste kür nogensinde”
2011-10-25T07:00:01
Bo Høstrup og Cajo e. Cameron/ Calato var i den forgangne weekend til start i German Classics i Hannover, hvor det søndag blev til en flot 4. plads i Grand Prix Kür med 74,667 %, hans bedste kür-resultat til dato.  I lørdagens Grand Prix-klasse var Cajo noget spændt, men lagde alligevel ud med 70 % i starten af programmet, for så midt i programmet at tabe den ene forsko, og slutte med 67,163 %.  Søndag klappede det hele til gengæld for Bo Høstrup og Cajo i Grand Prix kür, hvor de med 74,667 % sikrede sig 4. pladsen. Vinder af klassen blev Isabell Werth og Satchmo e. Sao Paulo/Legat med hele 82,333 %.  Danske Martin Christensen med Weissager e. Welt Hit I/ Onyx var også til start, og blev i lørdagens Grand Prix klasse placeret på fjerdepladsen med 67,872 %. I søndagens Grand Prix Kür endte Martin Christensen på en 6. plads med 72,417 %.   Se alle resultaterne her  