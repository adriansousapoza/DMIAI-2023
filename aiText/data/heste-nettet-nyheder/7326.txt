Carola vender tilbage
2011-01-20T10:15:01
For lidt mere end en uge siden, kunne vi her på Heste-Nettet.dk skrive, at Tina Lund havde valgt at pensionere en af hendes topheste, hoppen Carola og at denne nu skulle indgå i avlen på familiens stutteri. Kort efter meddelte Tina dog via sin blog på Hest-Online, at Carola på opfordring fra landstræner Achaz von Buchwald måtte udsætte sin pension et års tid. Von Buchwald mener ifølge Lund, at Carola er en mulig hest for hende, når Danmark til sommer skal kæmpe med de bedste springnationer i verden i Superligaen. Kilde: Hest-Online.dk