Snart går startskuddet til et mekka af en hestefestival - og du kan deltage helt gratis!
2014-05-02T00:39:51
En ny begivenhed har sat hovene solidt i jorden og åbner dørene på Odense Dyrskueplads den 15.-18.maj til international springning, ponyspringning og spændende udstillerområde med cafe og oplevelser for publikum. Gratis entré alle dage!   JBK Horse Festival presented by ECCO er en ny spændende begivenhed i hesteverdenen, der i år og fremover vil være forsommerens store højdepunkt for alle, der elsker heste og ridesport. I år er det sportslige omdrejningspunkt den internationale springning og de nationale ponyklasser med både Grand Prix og Nord Vest Box Cup. Eventen lokker med international springning hele 4 dage i træk samt spændende udstillingsområde med alt, hvad et bankende hestehjerte begærer, og når sulten skal stilles mellem de sportslige oplevelser, er der fristelser i cafeområdet.   Se mere på: http://www.csio-odense.dk eller http://www.jbkhorseshows.dk   Landskamp og masser af springning! JBK Horse Festival er vært for Furusiyya FEI Nations Cup, der afvikles fredag den 16. maj kl. 16.30. Inden da kan opleves hele to internationale springklasser som spændende opvarmning til den stemningsfyldte "landskamp" i springning. Til den prestigefyldte Furusiyya FEI Nations Cup turnering forventes op mod 13 nationer til start - herunder selvfølgelig et dansk hold, der med garanti vil gøre deres ypperste for, at de danske farver tager sig godt ud på hjemmebane.   Ponyrytterne er en del af programmet til JBK Horse Festival, og de vil uden tvivl tilføre hele eventen charme, hurtighed og spændende sport, når de konkurrerer i klasser op til S***. De er i aktion torsdag, lørdag og også søndag, hvor de sadler op til Grand Prix både for kat. 1 og kat. 2. For hesteekvipagerne er der også rigelig med udfordringer. Alle fire dage er der internationale springklasser at boltre sig i til glæde for publikum. En del af klasserne har den ekstra bonus, at der er mulighed for at optjene point til verdensranglisten. Den største lækkerbisken af dem alle er uden tvivl Stutteri Ask Grand Prix of Denmark - forhindringerne er 1,60 m høje, og der er en samlet præmiesum på 225.000 kr.!   En festival er født - i år er kun begyndelsen?.. JBK Horse Shows, der er arrangør af JBK Horse Festival, har store ambitioner for eventen de kommende år. Det er ikke tilfældigt, at det lyder navnet JBK Horse Festival, for målet er netop at skabe en festival med et tilbud til alle hesteelskere. På sigt er ambitionen således at samle op mod 1000 heste i disciplinerne polo, ponygames, islændere osv. Allerede i 2015 forventer JBK Horse Shows at slå dørene op til et udvidet koncept med blandt andet også international dressur.    4 dage med international springning Odense Dyrskueplads ligger midt i byen - togstation 200 meter derfra Tribuner til publikum, udstillingsområde, oplevelser til børnene På pladsen kan helt eksklusivt købes billetter til efterårets World Cup-stævne med 20% rabat på alle billettyper Forsidefoto: JP-Photo.dk