Vil du være 'Træner 1'?
2012-02-13T12:49:35
Træner 1-uddannelsen starter op igen på Sjælland til foråret - modul 1 starter i marts, modul 2 i april og modul 3 i maj.   Målsætningen med Træner 1-uddannelsen er, at du opnår de kompetencer, der gør dig i stand til at fungere som instruktør eller træner for rideskolens elevhold eller den enkelte rytter på begynderniveau.   Træner 1-uddannelsen er udviklet i samarbejde mellem DIF og Dansk Ride Forbund, og er det første ud af fire kontinuerlige uddannelsesniveauer. Uddannelsen udbydes selvstændigt af forbundet og består af i alt 50 lektioner indeholdende teori, opgaver og praktiske øvelser af uddannede dommere og trænere.   Læs mere om uddannelsen her.   Kilde: DRF