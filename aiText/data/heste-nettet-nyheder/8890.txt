TREC Danmarkspræmiere - en succes!
2012-05-08T15:09:24
Det første TREC-stævne på dansk grund er netop blevet afholdt i Skive Rideklub den. 5. maj. Der var i alt 33 startende ekvipager i alderen 8 til 61 år for rytternes vedkommende. Hestenes alder var forholdsvis høje set i forhold til andre typer ridekonkurrencer. Den ældste pony var Skipper på 26 år og den ældste hest var DV-hoppen Laika på 24 år. I TREC er der bestemt plads til alsidighed og det sjove er at det er så forskelligt, hvad ekvipagerne er gode og mindre gode til, derfor har alle en god chance for at opnå point.        Alle heste og ryttere var glade, og der var en dejlig stemning dagen igennem. Skive Rideklub havde påtaget sig den store rolle at være den første klub, der i samarbejde med Dansk Ride Forbunds breddeaktivitetsudvalg arrangerede det første pilotstævne.   Inge Løvig, der var primus motor fra Skive Rideklub, havde lagt et kæmpe stykke arbejde i at TREC-stævnet skulle lykkedes på bedste vis.     Der var mange forskellige ryttere til start. Der var flere "mor og datter" til start, to søstre var til start, den ene på en islænder og den anden på sin dressurhest, de var i øvrigt henholdsvis vinder og nummer to i klassen.   Stævnet var velbesøgt, og mange nysgerrige kom for at skulle se den nye aktivitet.   Konkurrencen begyndte med en 5 kilometer lang orienteringsridt, hvor rytterne skulle finde en idealtid, dvs. de ikke måtte ride for hurtig eller for langsom. Rytterne blev sendt afsted parvis, og snakken godt rigtig godt.   Næste prøve foregik også ude i skoven. Prøven var en gangartstest, hvor rytterne skulle galoppere eller trave lige ud og i samme tempo 100 meter, herefter efterfuldt at 100 meter frisk og jordvindende skridt. Dette gav flere ryttere problemer, da hestene var lidt ukoncentrerede.     Tilbage på rideskolen var 9 forhindringer på en bane sat op. Rytterne syntes, det var både sjovt og svært.    Stemningen til stævnet var hyggelig og meget positiv. Alle nød at være med og der blev snakket meget. Mange af rytterne følte sig allerede klar til at starte det næste TREC-stævne i Jylland, og Skive rideklub er allerede i gang med at planlægge at TREC-stævne til efteråret.   Resultater fra TREC-stævnet:Nr. 1 Stine Deleuran på Visa fra Viborg Rideklub Nr. 2 Iben Fischer på Kaliope fra Stevnstrup Rideklub Nr. 3 Sofie S. Jeppesen på Rubjerggårds Libell fra Rom Rideklub Nr. 4 Dorthe Nielsen på Høgsbjergs´s Waldstar fra Vildbjerg Sportsrideklub Nr. 5 Malene Møller på Thorleif Engholm fra Rom Rideklub Nr. 6 Anja Sørensen på Marster fra Lem Rideklub Nr. 7 Camilla Overgård på Toran fra Skive Rideklub Nr. 8 Helene Wangsø Wengel på Dontey fra Lem Rideklub   Næste TREC-stævne finder sted i Helsingør (Nordøstsjællands Rideklub) den 28. maj. Der er kursus den 20.maj. Djursland Rideklub holder TREC-stævne den 10. juni, og der er kursus den 5. juni.     Hvis du vil vide mere om TREC, tilmelding til TREC-stævnerne og kurserne kan du læse mere på www.rideforbund.dk under breddeaktiviteter.