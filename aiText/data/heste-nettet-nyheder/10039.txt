Oprindelige ponyracer er udrydningstruet
2013-06-24T10:07:11
Storbritanniens ældste ponyrace, New Forest, som ligeså er populær i Danmark, er på kanten til at blive klassificeret blandt de udrydningstruede racer i hjemlandet. Dette bringer den på linje med den kedelige statistik for hovedparten af de oprindelige heste og ponyracer fra de britiske øer.  I Storbritannien observerer man løbende antallet af individer indenfor de oprindelige engelske pony- og hesteracer, for at sikre at racerne bevares intakte, idet de udgør en vigtig del af den kulturelle arv på de britiske øer. Det har vist sig, at de seneste års internationale krise har kostet yderligere dyrt også på denne front.   Flere af de oprindelige heste og ponyracer fra de britiske øer, er nu så lave i antal, at organisationer råber 'vagt til gevær', og påpeger at der skal en dedikeret indsats til, for at redde de oprindelige ponyracer fra udryddelse i deres eksisterende form. Senest er den ellers så populære pony race New Forest ponyen, ved at nærme sig så kritiske avlstal, at der skal ydes en øjeblikkelig indsats. Den kritiske liste Organisationen 'The Rare Breeds Survival Trust (RBST), advarer på det seneste om, at den elskede engelske New Forest pony, som er den ældste britiske ponyrace, også står foran at skulle på listen over de udrydningstruede racer. Organisationen har opgjort at antallet af udvoksede og avlende hopper ligger omkring et antal på 3.300, blot 300 individer fra den grænse der betragtes at være risikogrænsen for udrydelsestruede dyr. Erfaringen viser, at kommer antallet først under de 3.000 eksemplarer, er risikoen for et yderligere drastisk drop i antallet af individer meget stor, og det genetiske grundlag for at genopbygge racen, bliver herved så spinkelt at det kan være vanskeligt, hvis ikke umuligt, at genoprette.   Flere oprindelige racer på listen Som følge af recessionen som fulgte i kølvandet af den internationale finanskrise i 2008, er der ifølge RBST, intet der tyder på at situationen vil bedres, på kort sigt, ad naturlig vej. En dedikeret indsats kan derfor blive nødvendig, hvis New Forest ponyen skal overleve på sigt.   Generelt er situationen så kritisk, at samtlige af de oprindelige engelske racer i dag er på listen over udrydningstruede racer, bortset fra Shetlands ponyer og Welch sections. Fell ponyer, Highland ponyer og Shire heste, er meget tæt på at være udryddet. Selv med en stor avlsindsats vil disse racer være ekstremt udsatte og vanskelige at genopbygge, da det genetiske materiale efterhånden er yderst spinket, og man derfor løber en stor risiko for at der opstår alvorlige indavlsdepressioner. Avlsdilemma Situationen stiller avlsforbund som New Forest i en vanskelig situation. De har reduceret antallet af individer i avlen, som følgende af krisetider og manglende afsætning, men samtidig er der behov for at bevare den genetiske variation for at undgå indavlsdepression.   I avlsforeningen er man bevidst om at befinder man befinder sig på et hårfint balancepunkt. Sidste år blev der kun kåret 10 hingste i det engelske forbund. Før 2002 var antallet i størrelsesordenen ca. 100 hingste. Situationen vækker stor bekrymring i ponykredse, da New Forst ponyer er kendt for at være fortrinlige præstationsponyer, med et dejligt stabilt temperament, som også er meget værdsatte blandt ponyryttere i Danmark. Danmark I Danmark er New Forest ponyen heldigvis relativt udbredt. Der findes i dag ca. 15 danske stutterier der avler denne ponyrace og den er yderst populær som sportspony. Endvidere er der de senere år importeret et mindre antal Fell ponyer og lejlighedsvist kan man også støde på en enkelt Shire hest. For at bevare den genetiske variation i ponyens oprindelsesland og i racerne som hele, kunne vejen ud af denne triste og truende situation være, at avlsforbundene på tværs af landegrænser blev bedre til at udveksle genetisk materiale. En sådan indsats har man set forbilledligt demonstreret blandt zoologiske haver verden over, i bestræbelserne på at bevare udrydningstruede dyreracer. Hermed er opfordringen givet videre til de nationale avlsforbund for de oprindelige britiske pony- og hesteracer.  Hvis du er interesseret i at læse mere om New Forest ponyens situation, klik her: www.horseandhound.co.uk/news/new- forest-pony-numbers-plummet/ #iR2WArIIZFpOUq9E.99