Falsterbo: Helgstrand sejrer i 5-års kvalifikation
2013-07-09T22:59:30
  Danmark havde 6 heste til start i dagens kvalifikation for 5-års dressurheste. I det 44 ekvipager store felt stod der et dansk flag på resultatlisten ud for 3 af hestene i top 5 med Andreas Helgstrand og den DV-kårede hingst Floricello (Florencio I/Dormello) helt i front. Den store meget velgående og sensitive hingst blev belønnet med hele 79,691 af et enigt og kompetent dommerpanel bestående af Magnus Ringmark, Susanne Baarup og Leif Tørnblad. Andreas medbringer Floricello til UVM, hvortil han er udtaget for Sverige.  Svenske Minna Telde tog andenpladsen med vallakken Bilan (Bocelli/Donnerschlag) med 76,235. Per Skjærbæk og vallakken Campari (e. Concetto/Silvio I) blev næste danske islæt på tredjepladsen med 74,506. Bedst placerede DV hest blev Gallardo V (Gribaldi/De Niro) opdræt. Iben Leere Kamp, redet af Michael Søgaard til en femteplads med 71.605.   Se samlet resultat af klassen her