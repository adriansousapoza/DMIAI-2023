Danskere til start i Neustadt/Dosse
2011-01-21T11:56:18
De danske ryttere Sashia Astrup Jensen, Linnea Ericsson, Christoffer Lindenberg og Søren N. Pedersen starter alle ved stævnet i tyske Neustadt/Dosse denne weekend. Allerede på det tostjernede stævnes førstedag var Søren N. Pedersen placeret. Det blev til en 5. plads i Youngster Touren for de 7-års heste på den tyskopdrættede Ludwig O (Old. e. Ludwig von Bayern/Rouletto).  I dagens første klasse en Youngster Tour for de 8-års heste placerede Søren N. Pedersen sig igen, denne gang på hesten Tailormade Caruschka (Old. e. Careful/Cento) på en 7. plads.