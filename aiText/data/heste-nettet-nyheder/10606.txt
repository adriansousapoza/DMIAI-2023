Såret hest løftet med helikopter   VIDEO
2014-03-20T15:33:43
En hest på tur, faldt 30 meter ned, da stien skred under hesten og dens rytter i et vanskeligt tilgængeligt bjergområde. Hesten blev efterfølgende løftet med helikopter og fløjet ud i sikkerhed, hængende i en sele 40 meter over jorden.   Usædvanlig flyvetur Det er nok en oplevelse som både hest og rytter helt sikkert ville ønske de havde været foruden. En oplevelse som givetvis overgår de færreste heste. En video, der er lagt på TouTube i denne uge, viser den heldige hest, hængende i en sele 40 meter over jorden. Hesten bliver fløjet godt 5 km tilbage i sikkerhed, efter at blive skadet som følge af en dramatisk ridetur i et klippefyldt naturområde i Angels National parken i Californien, på USA's vestkyst.   Bjergsti gav efter Fredag den 14. marts 2014 var skæbnedagen for den 16-årige hest Dakota, der alene med sin rytter, var på tur i et temmeligt øde og bjergfyldt område af Angels National parken i Californien. Da de befandt sig på en bjergsti, gav stien under dem pludselig efter og skred ned ad bjergsiden. Med sig tog den både rytter og hest.   Faldt 30 meter ned Som følge af stiens sammenbrud blev både hest og rytter revet med ned af bjergsiden. Til alt held faldt rytteren kun et lille stykke ned, og slap utroligt nok med overfladdiske skrammer og mindre skader på benene. Den langt tungere Dakota, tog dog turen ned af klippen hele 30 meter før den stoppede og fik nogle ordentlige knubs på vejen.   Heldigvis havde rytteren sin telefon på sig og kunne tilkalde hjælp.   Flyvende hestedoktor En veterinær blev fløjet ind med helikopter til det temmelig ufremkommelige område, hvor situationen blev vurderet. Hesten blev herefter bedøvet og lagt i sele, hvorefter den ophængt under helikopteren, blev fløjet de godt 5 km ud af bjergområdet i sikkerhed, hængende et par meter under helikopteren og ca. 40 meter over jorden.   Dyr redningsaktion Den stærkt bedøvede hest, som mistænkes for at have brud på kraniet, har nok ikke kunne påskønne den usædvanlige transport og flotte udsigt fra højderne, som nok er de færreste forundt. Den kom dog sikkert på jorden igen.   En redningsaktion af denne kaliber er næppe i den billige ende! Så til alt held, forventes Dakota at komme sig fuldstændig igen.   Se den dramatiske video her      Dakota på flyvetur  