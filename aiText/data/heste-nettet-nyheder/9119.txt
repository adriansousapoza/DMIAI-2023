Kat. II-ponyerne sprang sig til guld ved NM
2012-07-05T09:44:45
I den forgangne weekend blev der afholdt nodisk mesterskab for pony-, junior- og ungryttere i både ridebanespringning og dressur. Mesterskabet blev afholdt i Ypäjä i Finland. For springrytternes vedkommende blev ballet flot åbnet af kat. II-ponylandsholdet, der sikrede sig guld i deres uofficielle mesterskab.   Fejlfri guldpræstation De danske kat. II-ekvipager var flyvende på springbanen i Ypäjä, hvor landsholdet sikrede sig det uofficielle NM-guld med samlet 0 fejl og en tid på 104,80 sekunder. Sølvet gik til Sverige med 0 fejl og tiden 105,45 sekunder, mens Norge fik bronze med 0 fejl og tiden 111,76 sekunder.   Ingen danske fejl De fire danske landsholdsekvipager viste alle stærke takter og kom som eneste nation gennem begge runder uden en eneste fejl. Landsholdet bestod af Phillippa W. Linde på Tullineaskey, Helana Skare Viller på Marco Charfilo, Cecilie Topp på Nestor og Benedikte Rie Truelsen på Dromard Snowdrop.     Kilde: DRF    Arkivfoto: JP-photo