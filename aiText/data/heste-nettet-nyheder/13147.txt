Broholm lader op til endnu et DM
2017-06-20T10:51:07
Den 6.-9. Juli åbner Broholm Gods endnu engang op for et forhåbentligt flot Danmarksmesterskab. Der skal dystes i dressur for både Senior-, U25-, og Pararytterne. Derudover afvikles også 2. Kvalifikation af Bundgaard Byg Cuppen. Så der bliver masser af flotte ekvipager at se på i de fire dage.  Torsdag morgen starter Pararytterne med Bevica Fondens holdmesterskab i de forskellige grader. Rytterne er delt ind efter graden af deres handicap, så konkurrencerne afvikles så fair som muligt. Derefter følger første afdeling af DRFs mesterskab for U25 rytterne og første afdeling af DM for seniorerne. På den anden bane rides der MB0-A for heste, arrangeret af Kirk Arabians, herefter to MA1-A klasser for heste, arrangeret af Sports event Fyn/Svendborg kommune.    Fredag starter med Plesner Prix St. George, efterfulgt af 2. afdeling af DM for seniorer. Der sluttes på denne bane af med endnu en Plesner Prix St. George. På bane 2 rides der hele fredag Paradressur, her afvikles nemlig 1. afdeling af DM i paradressur.   Lørdag rides Bundgaard Byg Cup Intermediare 1. afdeling, hvorefter 2. afdeling af Pararytternes DM afvikles, hvorefter U25 rytterne rider deres 2. afdeling af DRFs mesterskab. På bane 2 rides først en MB2-A efterfulgt af en MA2-A. aftenen her byder på Dansk Varmblods udtagelse af 5, 6 og 7. års til UVM - indledende runde.   Søndag rides Dansk Varmblods udtagelse af 5. 6 og 7. års til UVM - Finale. Dette efterfølges af Bundgaard Byg Cup Intermediaere Kür 2. afdeling. Herefter Ecco Grand Prix Kür, DRFs mesterskabs Finale, hvilket efterfølges af DM finalen for seniorerne der ligeledes rider en Grand Prix Kür, arrangeret af Gorrissen Federspiel. På bane 2 afvikles der kun en enkelt klasse søndag, nemlig Everhorse MB3-A.   På baggrund af mange tilmeldinger har det været nødvendigt med ventelister til flere klasser, og man kan derfor som tilskuer forvente at der er fuldt hus i stort set alle klasser gennem hele stævnet.   Vel mødt til et traditionsrigt stævne i særdeles smukke omgivelser.   Der kan købes billetter til eventen både på Ticketmaster og i indgangen. Læs mere om billetter og selve eventen her. Broholm Horseshow kan også følges live på nettet via Zibra Sport.