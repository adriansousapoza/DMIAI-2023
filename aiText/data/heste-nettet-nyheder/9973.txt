Torsdagens resultater fra Bernstorffsparken
2013-05-24T22:18:53
First International Cup vundet af Nicola Philippaerts Torsdagens største klasse var First International Cup, der gik i 150 cm tidsspringning. Klassen var adgangsgivende til First Grand Prix på søndag og de 23 bedst placerede har i dag redet sig direkte til en plads i finalen. Det betyder også at det ikke var nok at ride fejlfrit i dagens klasse. 26 ekvipager var fejlfrie og det betyder bla. at Kim Henriksen ikke går direkte i finalen til trods for at han var uden fejl.   Dagens resultat er: 1. Nicola Philippaerts på Vadetta V. Mettenhof (BEL) 2. Tim Davies på Salome II (GBR) 3. Linnea Ericsson på Party Dance (DEN)   Italiensk vinder af 1. klasse Italienske Roberto Previtali blev vinder af 1. klasse, 135 cm tidsspringning. Adskillige ryttere red banen både fejlfrit og hurtigt, men Roberto Previtali red i helt suveræn tid. Knap et helt sekund hurtigere end danske Nanna Dalhmann-Christensen, der ellers holdt sin førerposition 2/3 af klassen. Thomas Sandgaard på Qualitive red sig ind på en 3. plads.  Roberto Previtali blev vinder af 1. klasse, 135 cm tidsspringning.   STX Denmark Cup Der var kamp om guldet i STX Denmark Cup, der gik i 140 cm tidsspringning. Næsten alle deltagere red hurtigt og snævert, og der blev satset i hver en vendning. Hest og rytter var den grad afhængige af hinanden på den svære bane hvis en topplacering skulle opnås. Det lykkedes i høj grad for franske Aymeri Azzolino der red på Richebourg du Jusclay i tiden 55,27 skarp forfulgt af Roland Grimm på Sethi de Laubert i tiden 55,68 sek..På 3. pladsen blev det irske Thomas Ryan på Quite Zero i tiden 55,86 STX Denmark Cup er sponseret af STX Denmark som sælger luksus heste-lastbiler.   Se yderligere resultater på http://www.firstgrandprix.dk.