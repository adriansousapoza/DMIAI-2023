DV vil kvalitet frem for kvantitet   VIDEO
2017-02-11T18:09:56
DV vil satse på kvalitet i hestene, og ikke på kvantitet, var en af hovedpointerne i Karina Christiansens indledning på DV's repræsentantsskabsmøde og slog et slag for genomisk selektion, hvor man i en relativ ung alder kan sige noget om avlsdyrenes kvalitet   Vi bliver aldrig konkurrencedygtige på kvantitet så vi skal være det på kvalitet, indledte avlskonsulent Karina Christiansen. Hun gik derefter i gang med at tale om de forskellige muligheder for avls selektion, og de problemer, som kan opstå i den målrettede, globaliserede avl, hvor avlere går efter de samme populære hingste, som bl.a. kan føre til risikoen for øget indavl.   Det svære valg af hingst Indskstallene er lavet på den måde at er baseret på alle resultater fra konkurrencer og tilvejebringer et objektivt redskab. Udfordringen er at der er en tidsforskydning og at tallene først offentligøres når hingstene er 7år. der kan altså være avlet på dem i mange år, førend man evt. finder ud af, om hingsten reelt bidrager positivt til avlsfremgangen, og deraf om man har valgt den rette hingst.   Genomisk selektion Avlskonsulent Karina Christiansen aflagde sin faglige årsberetning, hvor hun fortalte mere om status på forskningsprojektet genomisk selektion og tog pulsen på hesteavlen i Danmark   Via genomisk selektion kan man på et tidligt tidspunkt få informationer om hingstenes avlspotentiale. Og det samme gælder også for de unge hopper. Formålet med genomisk selektion er at få en mere præcis vurdering af den unge hestes avlspotentiale på et tidligt tidspunkt.   Genomisk selektion samler indekstallene og DNA informationer i et, men som udviklinger har vist, får vi ikke genomisk selektion inkorporeret i indekstallene de først kommende år, men der er gode tegn til, at forbundet er på vej ind i et internationalt samarbejde på dette område, hvor Dansk Varmblod er forgangsland, oplyste Karina Christiansen.   OCD indeks OCD medfører økonomiske tab, og det vil derfor være formålstjentlig, såfremt man kunne avle OCD ud af bestanden. Karina Christiansen fortalte, at 70% af de hollandske heste har OCD ifølge et hollandsk forsøg, og man estimerer et årligt tab på 10 millioner Euro på grund af OCD, så det er klart den sygdom, som er mest bekostelig for hesteavlen, men hidtige bestræbelser på at selektere, har ikke været effektiv nok i holland. Derfor er det ønsket i DV at etableret et egentligt OCD indeks.   Kilde: DV   Se videoen fra repræsentantskabsmødet i DV her     