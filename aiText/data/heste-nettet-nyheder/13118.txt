Dansk drømmestart for seniorene i Nations Cup
2017-06-05T12:10:56
Det stod i danske farver i FEI Nations Cup Grand Prix'en søndag aften, da senior dressurrytterne skulle i vælten. Det endte med et rent dansk opgør med tre danskere i top tre, heraf en sejr til Kasprzak, og et samlet dansk hold i front af hold konkurrencen inden mandagens afgørende klasser   Klasse i danskenes tegn Det blev en spændende og underholdende klasse sidst på lørdagen, hvor det gjaldt FEI Nations Cup Grand Prix for seniorer, der var særdeles seværdig set med danske øjne. For det blev en klasse der blev badet i flotte danske præstationer.   De fire danske dressurryttere gjorde det formidabelt godt i lørdagens head af FEI Nations Cup, hvor danskerne satte sig solidt på de bedste placeringer i konkurrencen. Det blev til en overlegen sejr til Anna Kasprzak og tre danskere på de tre første placeringer, hvormed det danske hold har lagt sig solidt i front af holdkonkurrencen med 219,44 points foran Finland med 206,26 points og med Holland på tredjepladsen med 205,32 points.   Danskerne sikrede sig 1., 2., 3., og 7-pladsen i konkurrencen Anna Kasprzak vandt klassen overlegent efter et solidt, rutineret og flydende program på Donperignon. Ekvipagen opnåede 74,720 % og blev en sikker vinder hos samtlige dommere i panelet.   Agnete Kirk Thinggaard og OL-hesten Jojo AZ var ligeledes oplagte, og formåede bl.a. at fremvise en særdeles flot piaffe og passage. Ekvipagen blev belønnet med 72,66%, som rakte til en flot andenplads.   Daniel Bachmann Andersen på Blue Hors Zack sikrede sig tredjepladsen i konkurrencen. Den avlsmæssigt populære hingst gør det også særdeles godt på konkurrencebanerne, og den enøjede hingst imponerer altid når han er på banen. Ekvipagen præsterede et ridt til 72,060%   Charlotte Heering på Bufrabco havde en ærgerlig fejl i chancementerne, som ifølge Charlotte selv var hendes fejl. Hun havde satset for hårdt på at vise dem ekstra flotte, hvilket resulterede i fejl. Ellers fremviste de et rigtigt flot og harmonisk program, som indkasserede dem 69,160 %, der rakte til en samlet 7. plads i konkurrencen.   Det er imidlertid kun de tre bedste resultater der tæller med i den samlede konkurrence, og hermed har danskerne fået en drømmestart på FEI nations Cup konkurrencen.   Konkurrencen kunne være hårdere Det var dog en konkurrence, hvor der manglede et tysk og et svensk hold, der ofte er stærke, så konkurrencen kunne have været hårdere bemærkede en ellers tilfreds landstræner Nathalie zu Sayn-Wittgenstein efterfølgende.   Hvis der således være en smule realisme eller malurt i bægeret efter den flotte danske præstation, og det skal naturligvis holdes for øje fremadrettet, at konkurrencerne formentlig blivere hårdere, og at det fortsat er tidligt på sæsonen, så meget kan nå at ændre sig i den samlede konkurrence.   Holdkonkurrencen afgøres mandag Holdkonkurrencen for seniorene for FEI Nations Cup ved Equitour Aalborg 2017 afgøres mandag, hvor FEI Nations Cup Grand Prix, tæller med i det samlede regnskab, der også omfatter mandagens Grand Prix Special og Grand Prix Kür, så det er en god begyndelse med tre danskere i front, fra starten af konkurrencen.   Charlotte Heering og Agnete Kirk Thinggaard som skal i ilden i Grand Prix Special mandag, mens Daniel Bachmann Andersen og Anna Kasprzak rider kür.   Det bliver spændende om dressurrytterne kan gøre de danske springryttere det efter med en sejr i Nations Cup ved Equitour Aalborg.      Danskerne ligger i front af konkurrencen i FEI Nations Cup for seniorer ved Equitour Aalborg 2017 (Arkivfoto: Jp-Photo.dk)  