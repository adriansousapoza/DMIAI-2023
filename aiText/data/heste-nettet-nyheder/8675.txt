Årets Gallashow
2012-03-11T11:58:20
Lørdagens gallashow i Herning bød på hunde, geder, sangere, tegneseriefigurer, dansende brandmænd og selvfølgelig masser af heste. Der var mange fine og underholdende momenter, men alligevel formåede niveauet ikke at komme helt op hvor vi gerne ser det.   Showet startede, ganske lovende, med den femdobbelte tyske mester i arbejde med hyrdehunde Anne Krüger og hendes fanstastiske border collies. Derefter et par dressur indslag med ryttere iført kostumer fra tegnefilmenes verden. Pænt, men det er jo desværre efterhånden set så tit.  Diane Krüger med sine hunde, geder og hest. CS-foto.dk   Stemningen steg betydeligt da vi fik selskab af nogle af Danmarks og verdens bedste kuske indenfor diciplinen Marathon. I hæsblæsende tempo gennemløb de den opsatte bane, og man må undres over hvor utroligt fleksible vognene er, og hvor præcist hesten går i højt tempo.   Kristina Klindt med groom og hest Pluto Callisto   Derefter kom hvad der desværre skulle vise sig at blive publikumsafskrækkende. S-springningen var flot redet, men underholdningsværdien var desværre ikke ret høj. Det, og et massivt reklamefremstød for sponsorerne Falck og Brenderup i pausen, var med til at sende flere blandt publikum hjem.   Efter det store tidsforbrug omkring S-springningen blev HKH Benediktes Vandrepræmie uddelt, i år til Lisbeth Seierskilde og hesten Jonstrupgårds Raneur.   HKH prinsesse Benedikte og Lisbeth Seierskilde. CS-Foto.dk   I anden del af showet fik vi bl.a. en vognfuld dansende brandmænd fra Falck og smukke frisere i fri dressur. Hver for sig sjovt og smukt, hvilket vi gerne vil se mere af. Den franske Friedrich Pignon og hans smukke hingste leverede et forrygende eksempel på smuk frihedsdressur. Afslutningsvis var "The Horny Brothers og Dansk Varmblods ungdom gået sammen for at lave et line dance show hvilket var med til at sluttet showet af på en god måde.    CS-Foto.dk     CS-Foto.dk     Alt i alt var det et flot show, med mange interessante momenter. Det mest interessante må siges at være de utraditionelle, og det er i høj grad dem man som publikum kommer for. Reklamerne, de platte jokes og springningen kunne med fordel have været tonet ned.     Når nu det hedder galla, så lad det være galla. Så kære Dansk Varmblod, næste år ønsker vi os mere show, mindre spring og mindre reklame breaks.