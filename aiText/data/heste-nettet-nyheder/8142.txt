Hest døden nær i grusgrav
2011-10-13T23:43:07
Lynge grusgrav nord for København dannede i dag scenen for enhver rytters værste mareridt. En hest sank i mudder til halsen. En gruppe ryttere var i dag på tur i grusgraven, da jorden pludselig under landingen fra et spring forsvandt under den 20-årige hoppe Fie, der hurtigt sank i mudderet. Falck blev alarmeret og var hurtigt på stedet, hvor de med stropper fik trukket Fie op efter to timers ophold i mudderet. Hun lå bagefter helt stille på siden men reagerede, da redningsfolk og ryttere tog fat i hendes ben og drejede hende fra side til side. Fie virkede en smule mærket af reaktionen men var ellers ok og kunne se frem til at komme hjem i stalden til et varmt bad. Se video og billeder her Kilde: Ekstrabladet.dk