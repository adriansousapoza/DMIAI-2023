DI´s kåring   Fagligt
2014-05-19T07:00:02
Den 22.-25. maj 2014 afholder Dansk Islandsheste Forening (DI) deres 2. kåring i år. Kåringen finder sted på Landsskuepladsen ved Messecenteret i Herning. Til kåringen vil der være hingste - både bygning- og ridebedømmelse for 4 års og ældre. Hopper, bygning - og ridebedømmelse 4-års og ældre. Vallak, bygning - og ridebedømmelse 4-års og ældre. Unghoppe, bygningsbedømmelse 3 - og 4-års. Hingste og hopper til afkomskåring Heste til Avlsshow (kårede hingste, hopper, vallakker) Der er mulighed for, både som tilmeldte hestejere og for tilskuere at overnatte ved at købe døgnplads for camping, bla. kan campingvogn lejes på stedet hos Herning Campingudlejning og til billige penge, hvis man oplyser at man skal deltage i kåringen.   Kåringen er et stort arrangement med masser af heste som kan nydes enten for hånd til bygningsbedømmelserne eller ved ridebedømmelserne, og Landsskuepladsen vil emme af dejlige heste, flotte ekvipager, udstillere, ejere og ryttere, som alle håber at få deres heste godt bedømt og fx komme i 1. klasse.   Der er pt. 39 heste (hingste, hopper og vallakker) tilmeldt.   Adressen er: Landsskuepladsen Herning, Kaj Zartows Vej 19, 7400 Herning.   Foto: DI´s logo