Kulturnat: Bliv dyrlæge for en dag
2013-10-10T12:48:34
Københavns Kulturnat løber af stablen fredag den 11. oktober, og her er der blandt andet mulighed for at afprøve sine evner som dyrlæge og høre mere om, hvad det at være dyrlæge egentlig går ud på.   Besøg Universitetshospitalet for Familiedyr og se hvordan dyrlæger og veterinærsygeplejersker arbejder på et topmoderne dyrehospital. Få indblik i de mange undersøgelses-, behandlings- og genoptræningsmuligheder, der tilbydes de 21.000 familiedyr som årligt lægger vejen forbi. Se blandt andet også den småuhyggelige misforstersamling hos veterinærerne.   Der er begrænset adgang. Billetter kan afhentes i receptionen på Dyrlægevej 16 på dagen fra kl. 14. Rundvisningerne er af ca. 50 minutters varighed og finder sted kl. 18, 19, 20 og 21.   Hvor: Universitetshospitalet for familiedyr, Dyrlægevej 16, 1870 Frederiksberg.   Forsidefoto: JP-Photo.dk