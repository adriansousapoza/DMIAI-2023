Sezuan solgt ud af landet!
2014-02-25T18:22:41
  Ægteparret Arlette Jasper Kohl og Edwin Kohl fra Gestüt Peterhof, der hidtil har ejet halvdelen af gangartsfænomenet Sezuan (e. Blue Hors Zack/Blue Hors Don Schufro) har netop købt Andreas Helgstrands halvdel af den populære Dansk Varmblods hingst     Hingsten flytter straks adresse til Gestüt Peterhof i Perl-Borg, hvor han fremover skal rides af stutteriets faste rytter den tidligere landsholdsrytter Dorothee Schneider. Det bliver derfor ikke muligt at opleve Sezuan i Herning, hvor han ellers stod opført på startlisterne til unghingsteklasserne.     Sezuan har allerede skrevet historie i Dansk Varmblod da han har opnået det bedste materialprøveresultat nogensinde i DV-regi med hele ti 10-taller. Dertil vandt han sidste år overlegent 4-års championatsfinalen med samlet 9,68 point. Afkommene har allerede gjort sig bemærket på følskuer med flere finaleføl og udtagne afkom til eliteskuet og eliteauktion.   Se video af Sezuan her Link til Gestüt Peterhof her    Sezuan og Andreas Helgstrand (foto: Christine Prip)