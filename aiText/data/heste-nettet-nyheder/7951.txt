Fantastisk natur til at ride i på Sydfyn
2011-08-09T15:20:03
Rytterne på Sydfyn har fået en helt fantastisk mulighed for at nyde naturen fra hesteryg. Et samarbejde mellem sydfynske lodsejere, Naturstyrelsen Fyn, Faaborg-Midtfyn Kommune og Naturturisme I/S er grundlaget for den naturoplevelse det nu er muligt at få til hesteryg på Sydfyn. Samarbejdet har nemlig været grundlaget for at en riderute i særklasse har kunne sammensættes for de sydfynske ryttere. Hele 75 sammenhængende kilometer kan nydes på hesteryg gennem dybe skove, herregårdslandskaber og høje bakker. For at benytte ruterne skal man dog have et ridekort. Det er dog muligt at købe både dags, uge og årskort, alt efter hvor meget man vil bruge rideruten. Ligesom der også er lavet særlige regler for rideruten, der skal overholdes når man benytter den.  Åbningen af rideruten blev fejret med maner. Foto: EH Media Udover at der er skabt grundlag for en fantastisk oplevelse på hesteryg, tilbyder riderutesydfyn.dk på deres hjemmeside at man kan "tegne sin egen rute", ligesom der også findes færdige ruteforslag man kan benytte.  Fra åbningsdagen af rideruten Foto: EH Media