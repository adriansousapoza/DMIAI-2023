Marc Pierard, Nøglen til succesfuld træning.
2012-02-23T20:45:22
Har vinteren sat en stopper for den udendørs træning. Eller trænger du og din hest til ny inspiration? Måske mangler du viden om hvordan du sikrer din hests velfærd under talrige stævnerejser?   Videnscentret HorseConsult inviterer den 22-23-24. marts til inspirerende seminar med den belgiske Marc Pierard. Seminarerne vil foregå i Viborg, Fredericia og Roskilde. Marc Pierard har arbejdet med heste i mere end 20 år. Til dagligt træner og uddanner han det belgiske politis 150 heste og ryttere. Han samarbejder på internationalt plan med kollegerne Paul McGreevy og Andrew McLean og er vitterligt en af de førende indenfor forskning i hesteadfærd.   Han er ikke uden grund videnskabelig chef for Belgian Centre of Equitation Science og sekretær for International Society for Equitation Science. Seminaret foregår på engelsk, og omhandler bl.a. inspiration til træning, konfliktadfærd og træningsmetoder, eksempler fra praksis og viden om konkurrencehestens velfærd.       For yderligere oplysninger om tid, sted og pris tjek hjemmesiden på følgende link:horseconsult.com/activity/ hestekurser.asp              