Flot jagtridning trods vejrforhold
2012-01-09T17:23:22
Vinterjagten i lørdags startede ved Peter Liebs Hus i Dyrehaven og havde deltagelse af 82 store heste og 15 ponyer. Flot at så mange på trods af årstiden og vejret møder frem, det er rigtig jagtrytterånd.   Foto: CS-Foto.dk  Jagten var på 9 km med 26 spring, 5 flotte kævler og 21 opbyggede spring. På grund af det våde føre var de fleste spring lagt på ridestierne, men til gengæld var der gjort ekstra meget ud af bygningen af springene, masser af bomme, grandhurtler og springene i afslutningen var udfyldt med hele omegnens brugte juletrær.    Foto: CS-Foto.dk  Der blev på trods af vejr- og bundforhold udvist flot ridning, jagten forløb uden uheld og afsidninger, alle ryttere fuldførte jagten.  Om aften var den årlige jagtrytteraften ( jagtrytternes generalforsamling) i Charlottenlund Travbanes festlokale. På denne aften bliver årets vindere og præstationer fejret, samt det kommende års jagtledelse og ponymastere sammensat. Mødet blev indledt med at mindes tre jagtryttere, Lars Holbak, Per Pehrsson og Torben Jørgensen, som var afgået ved døden i det forgangne år. Hvorefter formanden Mette Kaufmann aflagde beretning.  Jagtledelsen vil også i 2012 bestå af Mette Kaufmann, Lene Nørgaard, Niels Kattrup, Chris Winther, Erik Laub og Henrik Friis.  Jagtrytternes valg af årets bedste jagt blev tildelt Henrik Boldts flotte jagt i Klosterris Hegn. Flest fuldførte jagter i året, blev Marian Thomsen Agersted og Susan Sparre. Alle ryttere der havde redet 19 jagter og derover blev tildelt flidspræmie, ialt 19 ryttere. Blandt ponyerne blev der uddelt 5 flidspræmier. Jagtrytterbånd som uddeles til ryttere der har redet 100 jagter, derefter uddeles et nyt bånd for hver redne 50 jagter, blev givet jagtrytterbånd til 17 ryttere. Heraf var der 3 ryttere der fik jagtrytterbånd for at have redet 400 jagter, Lilan Hauschildt, Steen Lademann og Henrik Erichsen.  Der blev sagt farvel og tak til de to tidligere ponymastere, Stine Winther og Birgit Jordan, de nye ponymastere er Katja Andersen og Lars Folkmann.  "Årets Øjenfryd" som gives til en rytter der altid møder frem regelmenteret påklædt , med velpudset udstyr og hest. Denne hæder tilfaldt Mette Nielsen.  Propositionerne for næste hædersbevisning " Årets Debutant" er svære, bl.a. kræves det: skal hava udvist et sådan engagement, at der er frygt for at vedkommende varigt vil sætte sit præg på jagtfeltet. Modtageren må ikke have redet jagter i mere end to kalenderår forud for overrækkelsen, hvorfor jagtryttere med " flere års debutantridning" er udelukket. Årets debutant Karin Faber har redet næsten alle jagter siden hun startede, samt jagtkampagnen på Mors.  "Årets tilskuer" som tildeles en en person som flittigt møder frem på trods af vejrgudernes humør, er behjælpelig med opgaver inden jagten, såsom at holde heste, udfylde jagtcheks, binde slips, hente glemte ting, m.v. Tilskueren bør altid være sådan påklædt at vedkommende altid kan følge feltet på tætteste hold. Ved jagtens afslutning bør tilskueren altid have kølig forfriskning parat, være klar til at høre rytterenes beretninger om deres ridning og rose dem for deres store bedrifter og må under ingen omstændigheder prøve at korrigere en rytter der evt. momentant lider af erindringsforskydning. Årets modtager, opfylder alle ovennævnte statutter, har selv været jagtrytter, samt i flere tilfælde lånt sin hest til en i feltet. Bente Klinkeby Knudsen er årets tilskuer.  Efter al den fejring og adskellige klapsalver blev der spist, festet og set frem til den næste jagt som er den 9. april.