Kursus og deltagelse i TREC-stævne 
2012-03-20T09:09:56
Så er den nye breddedisciplin på banen. Det er sjovt og udfordrende for alle ryttere og heste, der nyder en tur i naturen. I TREC lægges der vægt på, at TREC er en test, hvor samarbejdet mellem hest og rytter kommer på prøve i naturen. Der byder på ridning i et varieret terræn med naturlige forhindringer og passager. TREC tester og udfordrer det enhver rytter kan komme ud for ved ridning i naturen. Disciplinen er en slags test af rytterens og hestens samarbejde i terrænet, med stor vægt på rytterens evne til at finde vej og hestens lydighed og erfaring med naturlige forhindringer.   TREC består af tre prøver. Den første er orienteringsridt, hvor der skal rides en rute efter markeringer i en bestemt hastighed, her gælder det ikke om at ride stærkt, men om at finde en idealtid. Anden opgavedel besår af en gangartstest, hvor hesten grundridning og lydighed vises. Her opnår man flest point, hvis man kan vise en langsom kontrolleret galop (trav eller tölt er også en mulighed) og en energisk fremadsøgende skridt, det gælder om at holde hesten i et jævnt tempo. Den sidste prøve er et terrænridt med små overkommelige, naturlige forhindringer. Forhindringerne er noget du som rytter kan møde i naturen. Hver enkelte øvelse bliver vurderet af en dommer.   TREC er en aktivitet der henvender sig til ALLE ryttere, der ynder at ride en tur i skoven, hygge sig med rytterkammerater og udvikle et godt samarbejde med sin hest. Yderligere er TREC et frisk pust med nye ideer til rideklubberne.   TREC stævner og kurser Nu skal den spændende nye aktivitet fra Breddeaktivitetsudvalget i gang. Følgende klubber afholder kursus og stævne:   Distrikt 11/13 Skive Rideklub (SKRK) Kursus: d. 15.april 2012 Stævne: d. 5. maj 2012 Distrikt 2 Nordøstsjællands Rideklub (NØR) Helsingør kursus: 20. maj 2012 Stævne: 28. maj 2012   Distrikt12 Djurslands Rideklub (DRK ) Grenå Kursus: 5. juni 2012 Stævne: 10. juni 2012   Der vil efter sommerferien blive afholdt flere kurser og stævner. Dette bliver på Sjælland og Sønderjylland. Datoer for disse er endnu ikke klar.  Alle er velkomne til at deltage i et TREC-prøvestævne, det eneste der kræves er at, du skal være medlem af en rideklub under Dansk Ride Forbund.  Yderligere information om tilmelding til stævne og kursusholdet vil komme senere. Har du spørgsmål er du velkommen til at kontakte Udviklingskonsulent Dorte Nørskov dor@rideforbund.dk, tlf: 40457470