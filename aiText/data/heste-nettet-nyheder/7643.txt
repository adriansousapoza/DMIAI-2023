Linnea 4 x 4. i Belgien
2011-04-29T13:32:38
Linnea Ericsson har fået en forrygende start på det to- og firestjernede internationale stævne i belgiske Lummen. Hele fire gange har Linnea i løbet af gårsdagens og dagens springklasser, kunne indtage 4.-pladsen i det skrappe selskab. I går torsdag var det på hestene Damgårdens Extens (DV e. Crelido/Aleksander/Wahnfried avlet af Elsebeth Jepsen & Peter Johansen), Pero-Z Hillock (DV e. Robin Z II/Schwarm/Dank avlet af Trine Hermansen) og Qruella M (SWB e. Quidam de Revel/Furidant) at hun opnåede 4.-pladser i 1.40 m klasser på hhv. 2, 4 og 2-stjernet niveau. Denne formiddag var det igen Damgårdens Extens som stod for en 4.-plads og igen i en tostjernet 1.40 m klasse.  Danske Christina Thinggaard Jacobsen placerede sig på Calira (Holst. e. Cantus/Benedictus) som nummer 3. i en 1.30-klasse kun slået af belgiske Maxime Dehaye og den tyske verdensmester for hold, Janne Friederike-Meyer.  Senere i dag er Linnea Ericsson i vælten igen, denne gang på Pero-Z Hillock i en 1.50 m kvalifikation til søndagens Grand Prix.