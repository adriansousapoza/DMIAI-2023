Carl Hester tog sejren igen!   Opdateret
2016-12-14T23:25:37
Carl Hester og Nip Tuck løb igen med en overlegen sejr i World Cup Grand Prix Freestyle ved London Olympia Horseshow her til aften mens Holland igen tog sig af anden og tredjepladsen, i præcis samme rækkefølge som i gårdsdagens Grand Prix   Skruet op for sværhedsgraderne Carl Hester havde valgt at satse stort i aftenens Grand Prix Freestyle, og der var virkelig skruet op for sværhedsgraderne i aftenens program. Med mange vanskelige overgange og svære momenter havde Carl Hester valgt at satse stort, denne særlige aften. Tip Tuck opførte sig eksemplarisk og forblev under hele programmet i fuld kontrol under hesters vejledning og anvisninger. Den store temperamentsfulde, men elegante og talentfulde hest, fulgte Hesters mindste anvisninger og fik de vanskelige elementer til at fremstå legende lette og flydende.   Det blev til et fremragende program, der blev belønnet med hele 84,669 % af et enigt dommerpanel, som alle satte ekvipagen på første pladsen. Hermed gentog Hester sejren fra gårdsdagens Grand prix ( se her) og opnåede sit næste højeste resultat med Nip Tuck nogensinde. Det er tilmed Hesters anden World Cup kvalifikations sejr i år på Nip Tuck.   Den højeste dommerkarakter på 85,900% fik ekvipagen fra den hollandske dommer Frances Verbeek van Rooy, der hermed også havde Hester til vinder af konkurrencen   Efter Hesters ridt brød det veloplagte publikum ud i stående jubel for at hylde deres idol og takke for et veludført program. Hester kvitterede med at lette på hatten, som i dagens anledning var skiftet ud til høj hat frem for den vanlige ridehjelm.   Hollansk anden- og tredjeplads Også anden og tredjepladsen blev en spejling af gårdsdagens placeringer i Grand Prix'en og gik begge til den hollandske Duo Minderhound og Gal. Hans Peter Minderhoud og Glock's Flirt sikrede sig andenpladsen i klassen ligesom i gårdsdagens Grand Prix, og det blev til en karakter på 81.880 %. Ekvipagen placerede sig ligeledes som i går, netop lige foran partneren Edward Gal på Glock's Voice, der opnåede 80,467 for deres ridt.   Storbritannien gjorde det godt På mange måder var et symptomatisk for aftenen at den stod i Storbritanniens tegn, og var et symbol på, hvor langt british dressur er kommet indenfor de seneste år, delvist med tak til Valegro, som skulle fejres efterfølgende med hans endelige afsked fra topsportens rampelys.   Storbritannien sikrede sig i Grand Prix Freestylen både første pladsen, med Carl Hesters sejr, men herudover også femte, sjette, syvende og ottende pladsen. Hayley Watson-Graves på Rubins Nite opnåede 77,594 %, Henriette Andersen på Warlocks Charm opnåede 76,987 %, Michael Eilberg på Marakov 75,934 % og Emilie Faurie på Weekend Fun opnåede 75,831%.   Maj Tofte igen på en 10. plads Danske Mai Tofte Olesen og Rustique, som er rigtigt godt ridende for tiden, endte igen i dag på en 10. plads med et rigtig pænt program (se her). Det er vigtige World Cup point for Mai Tofte Olesen, der med hendes flittige deltagelser i kvalifikationsstævner i år og med denne placering nu har rundet 30 vigtige point.      Carl Hester og Nip Tuck på Olympia Stadium