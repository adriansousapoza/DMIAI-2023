Du skal ikke finde dig i rytterangst!
2014-09-19T07:45:02
For nogle uger siden, delte vi, her på Heste-Nettet, et spørgskema om rytterangst, som Rideglæde.dk har lavet. Den har over 900 ryttere svaret på, og den viser blandt andet at hver 4 rytter OFTE har hjertebanken når de skal op på deres hest. Det betyder at problemet med bange ryttere er stort.   Derfor har Susan og Annette, som står bag Rideglæde.dk, sat sig for at hjælpe bange ryttere, med at blive rytterangsten kvit og genfinde rideglæden.   "Det er desværre et kæmpe tabu, at være bange for at ride sin hest, og i stalde rundt omkring er der ofte ikke megen hjælp at hente. De bange ryttere bliver mødt med kommentarer om at de skal holde op med at være så pivede, og bare se at komme op på hesten igen. Det betyder at de lægger låg på angsten, hvilket er et stort problem, da hestens centralnervesystem opfanger selv den mindste angst, og så forøges risikoen for at hesten også bliver bange og farlige situationer kan opstå." Udtaler Susan   Og selvom om rytteren lægger låg på angsten, påvirker det alligevel den daglige omgang med hesten. "Når vi er bange for noget, er det mest fornuftige at forsøge at undgå det. Derfor har bange ryttere ikke lyst til at udfordre sig selv. De stopper med at ride i skoven, eller med at galoppere. De stopper med at ride hvis det er blæsevejr, eller hvis der er en bestemt anden hest i hallen. Listen over ting de ikke kan gøre med deres hest vokser, og deres komfortzone skrumper ind, indtil de kun kan ride deres hest, hvis alle særlige betingelser er opfyldt". Siger Annette, "Og pludselig er det voldsomt omstændeligt at ride, og det er let at springe over".    Derfor skal rytteren ikke lægge låg på angsten, men i stedet stå ved hvordan de har det. Og så skal de være klar til at få hjælp til at kvitte rytterangsten. Det oplagte er at gå til en psykolog, som helt sikkert kan hjælpe dem med angsten. Men som Susan siger, så hjælper det ikke at arbejde med sit mindset hvis man kommer tilbage på en hest der ikke er trænet til at reagere hensigtsmæssigt på sine impulser.   Det er netop årsagen til at Susan og Annette har grundlagt Rideglæde.dk. Her arbejder de fra to vinkler, da hverken hestetræning eller mentaltræning af rytteren kan stå alene. Det er nødt til at være en kombination af de to ting. Uanset om det handler om rytterangst, stævnenerver eller generel manglende ridemotivation. Det erfarede én af deltagerne på workshoppen "Los Rytterangsten". Hun skrev efterfølgende "Jeres workshop underbygger, at kendskab til begge verdener er et must for at få samarbejdet hest og rytter imellem til at gå op i en højere helhed".   De 23 deltagere som har deltaget i den første "Los Rytterangsten-workshop" har allerede rykket sig helt utrolig meget. Annette fortæller om én af deltagerne, som på en uge gjorde noget hun ikke havde turdet i 5 år. Og hun gjorde det helt uden hjertebanken, alene ved at bruge en øvelse som de lærte på workshoppen.   At deltagerne har fået noget ud af det, er tydeligt at se ud fra den tilbagemelding de har givet efter workshoppen. En skrev følgende "Jeg har fået glæde og motivation til at arbejde med det der virker stressende, og angstpåvirkende både for rytter som hest. jeg har fået så meget indblik og så mange redskaber nu, at rygsækken simpelthen ikke kan lukkes. At I kan flytte en person så meget på bare 2x3 timer er da vist kun guder forundt!"   Susan forklarer, at noget af det vigtigste der skete på workshoppen for deltagerne var, at de slap af med følelsen af at stå alene med deres rytterangst. At de fandt ud af at de ikke var alene, og at de kunne gøre noget". En deltager skrev bl.a. dette, efterfølgende:   "Det var dejligt at opleve, at det er en helt "normal" og menneskelig følelse og reaktion jeg har og ikke noget meget mystisk, som nok bare er sådan og ikke kan gøres noget ved."   Du kan se mere om workshoppen her. http://rideglaede.dk/rytterangst/   Forsidefoto: Arkivfoto, JP-Photo.dk  