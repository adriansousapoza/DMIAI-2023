På vej til OL
2012-03-09T17:02:34
Det summer af flere hundrede stemmer, og mange har taget tilbuddet om gratis foredrag til sig. Faktisk er lokalet helt fyldt til det første af First Horse's fire foredrag. Snakken forstummer dog hurtigt da de tre hovedpersoner kommer ind. Inden start er der dog tid for de tre at snakke kort sammen, og man mærker hurtigt at de ikke kun er konkurrenter, men også kollegaer. En pige vover at nærme sig og bliver belønnet for sin mod med et smil og en autograf fra Andreas Helgstrand.   Anna Kasprzak, Andreas Helgstrand og Lisbeth Seierskilde er trommet sammen for hver især at fortælle om deres forberedelser op til det kommende OL i London. De er alle tre en del af brutto holdet, men hvem der får de endelige billetter til OL er endnu uvist.   At der er så mange kandidater til de få pladser er naturligvis stort for dansk ridesport, men lægger også et stort pres på rytterne. De tre ryttere lægger da heller ikke skjul på at der trænes intensivt, og at der er forskellige systemer til at holde nerverne nede.   Lisbeth Seierskilde har droslet ned på studierne for at dedikere sommerhalvåret til træning og forberedelse, og både Anna og Andreas kæmper med den udfordring det er, at få en ny hest så relativt tæt på så stor en sportsmæssig udfordring.   Lisbeth Seierskilde på Jonstrupgårdens Raneur, Gorissen Federspiel Grand Prix Kür - 3. afd. DM på Broholm. JP-Photo.dk   Anna har siden oktober redet på tyske Christoph Koschels 12-årige Finsk Varmblods Grand Prix-hest Donnperignon e. Donnerhall.   Anna Kasprzak på Blue Horse Future Cup, Kür i Herning 2009. JP-Photo.dk   Andreas' OL håb ligeledes købt for nylig, nemlig i november. Hans valg er faldet på den 11-årige KWPN hingst Tacolando Triple e.Ircolando.   Andreas Helgstrand på Laetare. JBK Horseshows. DRF Championat 5-års finaleAndreas Helgstrand på Laetare. JBK Horseshows. DRF Championat 5-års finale. JP-Photo.dk   De tre ryttere er, til trods for presset, klare i mælet om deres ambitioner, de vil hver især gøre dere for at komme til OL, og helst have en medalje med hjem.   For at få hestene til at toppe på de rigtige tidspunkter i forhold til de kvalificerende stævner, lægges der træningsplaner, og alle tre lægger vægt på ikke at overtræne, at træne nuanceret, og holde hesten motiveret. Enstemmigt slår de tre OL håb fast at; "hesten skal syntes det er sjovt, ikke bare engang imellem, men hver dag!"    