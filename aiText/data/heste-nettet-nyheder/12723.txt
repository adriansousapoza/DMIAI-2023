Flere nomineringer til para-rytterne
2017-01-17T21:08:37
De to pararyttere Stinna Tange Kaastrup og Susanne Sunesen er nomineret til årets parasportsudøver 2016 i konkurrence med andre para-sports udøvere   Susanne Sunesen og Stinna Tange nomineret Pressalits Keep Living-prisen uddeles til årets parasportsudøver 2016, og af de fem nominerede aparasportsudøvere, er der hele to para-dressur ryttere imellem, nemlig Stinna Tange, der tillige netop har modtaget Kulturministerens Handikap Idrætspris og Susanne Sunesen. Begge deltog de ved de Paraolympiske Lege i Rio i sommers, hvor de begge opnåede flotte resultater.   Stinna Tange red to bronze medaljer hjem på Horsebo Smarties, mens Susanne Sunesen red en individuel sølvmedalje hjem sammen med hesten Que Faire.   Pressalits Keep Living-prisen Pressalits Keep Living-pris er en pris, hvor man ønsker at honorere parasportsudøvere, der igennem deres sport sætter et godt eksempel for andre, og viser, at der faktisk findes muligheder, hvor andre måske ikke ser nogle. Sammen med anerkendelsen følger der et kontant beløb på 40.000 kr., som er en fordobling i forhold til sidste års uddeling.   Valg af nominerede Ved nomineringen af de udvalgte para-sports udøvere, lægges der vægt på årets resultater, men også på de nomineredes træningsindsats, indstilling og det, at udøveren tillige er en god repræsentant for parasporten.   De fem nominerede er alle paraudøvere, der har leveret nogle af de største præstationer i 2016. De nominerede: er Jonas Larsen, svømning, Peter Rosenmeier, bordtennis, Stinna Tange Kaastrup, ridning og Susanne Sunesen, ridning.        Stinna Tange Kaastrup på Horsebo Smarties