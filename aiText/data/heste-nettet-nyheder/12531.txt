Kanango Ask kåret i Holstenerforbundet
2016-11-06T23:23:32
I denne weekend har der været afholdt hingstekåring i det tyske holstenerforbund. Her blev den danskavlede hingst Kananga - nu omdømt til Kanango Ask - kåret. Det er Finn Hansen fra Haderslev som har avlet den velspringende hingst. Kanango Ask er ud af nogle særdeles interessante blodlinjer. Han er efter Kannan med Quick Star til morfar samt i tredje led Acord II. En hingst, hvis blod der ikke er meget af i Danmark og så er det en del af det mest interessante blod i den europæiske avl på nuværende tidspunkt. Publikum honorede Kanango Ask med klapsavler ved kåringen, da han overbevisende begejstrede publikum og også dommerne, som endte med at lade ham blive kåret. Kanango Ask er også planlagt til at skulle fremstilles til kåring i Dansk Varmblod til foråret.Det er muligt at se løsspriningsvideo fra kåringen her. Kilde: stutteriask.dk