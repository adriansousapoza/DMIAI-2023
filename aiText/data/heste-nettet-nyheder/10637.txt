Talrige placeringer til de danske ryttere i Zangersheide
2014-04-06T23:16:38
Foråret er rigtig årstiden for mange af de forskellige tours, der er rundt omkring i Europa. For nylig er Sunshine Touren overstået, og pt. er der gang i Valencia med Mediterranean Equestrian Tour, Arezzo med Toscana Tour og ikke mindst Zangersheide med deres Z-tour. Og især i Zangersheide er der rigtig mange danske ryttere til start, hvilket har givet rigtig mange placeringer til de danske ryttere. I Zangersheide har de gang i intet mindre end tre baner, hvor der er gang i både CSI* og ***, CSIU25 og ikke mindst unghesteklasser for 6 års heste. Danskerne har som sagt stået for talrige placeringer - bl.a. blev det i fredags til en 2. plads for Kaisa Aino Andersen i 125 cm, og i samme klasse var Mathias Nørheden Johansen placeret på Zi Zi Alfarvad Z. I 145 cm stod Søren Pedersen for placeringen på Tailormade Confidence, og i 150 cm var Kasper H. Hansen placeret på Limbo. I 140 cm fik Søren Pedersen en 4. plads på Tailormade Quinnus og lige efter lå Martin Dinesen på Adam L. Rikke Haastrup var placeret i 135 cm på Landlysts Coquett i den første afdeling. I den anden afdeling var både 2. og 3. pladsen besat af danskere med hhv. Christian Petersen på Zahr Alfarvad Z og Pedro Gosk på den velspringende Vianetta. I unghesteklassen for 6 års i 120 cm fik Christian Jansen på Casandra en 2. plads og han var i samme klasse også placeret på Crescendo. I 115 cm stod Martin Dinesen Neergaard øverst på sejrskamlen med Balentina S B. Lørdag var det lige ved og næsten for Søren Pedersen - en 2. plads blev det til i 145 cm på Tailormade Quinnus og 4. pladsen blev besat af Martin Dinesen Neergaard. Til gengæld blev det Pedro Gosks tur til at vinde 130 cm på Big Red, og i 135 cm blev det til en 3. plads til Christian Petersen på Zahr Alfarvad Z. I 130 cm for U25 blev det til en 3. plads for Mathias Nørheden Johansen på Tops Taloubet T, og i 125 cm blev det til endnu en vindertur, denne gang for Kaiso Aino Andersen på Palou de Ligny. Søndag blev det til endnu en placering i 145 cm for Martin Dinesen Neergaard på Adam L, hvor de sluttede som nr. 4, og han kunne også se sig som vinder af endnu en klasse, endnu engang på Balentina S B i 120 cm. I 135 cm blev det til en 3. plads for Christian Petersen og Quecia Alfarvad Z. Grand Prix'en i 150 cm blev vundet af hollandske Albert Zoer på Abra Kadabra. På 2. pladsen havde vi den sydafrikanske rytter Oliver Lazarus og på 3. pladsen kom Phillip Lever. På 10. pladsen, med en ærgelig tidsfejl, havde vi Rikke Haastrup på Qualico du Bobois.