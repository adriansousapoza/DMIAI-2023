Landsdækkende Åben Rideklub i 2017
2017-01-18T14:33:21
DRF fejrer 100-året for Dansk Ride Forbund i hele 2017, og en af de mange aktiviteter i forbindelse med jubilæet er landsdækkende Åben Rideklub. Her åbner rideklubber dørene for besøgende, og giver alle mulighed for at opleve ridesporten helt tæt på   Åben Rideklub den 26. augst Datoen for Åben Rideklub er den 26. august 2017, og klubber på Sjælland, Fyn og i Jylland har allerede nu meldt sig klar til at tage imod gæster.   Alle er velkomne Med Åben Rideklub inviterer klubberne alle, der skulle have lyst, indenfor i ridesportens verden. Det er helt op til den enkelte klub, hvad der skal foregå på dagen, og i hvilket tidsrum besøgende kan komme forbi. Uanset hvad programmet byder på, er der dog lagt op til en festlig dag, hvor interesserede, nysgerrige og kommende ryttere kan kigge forbi - og blive klogere på det med heste og ridning.   Hvor og hvornår På rideforbundets 100-års platform http://www.100aar.rideforbund.dk opdaterer DRF løbende med hvilke klubber, der afholder Åben Rideklub, og hvilke aktiviteter der kan opleves de forskellige steder.   DRF hejser flaget Kunstneren Janne Hartmann vandt 100-års logokonkurrencen, og det er derfor hendes jubilæumslogo, der kommer til at pryde det flag, der sendes ud til alle klubber i forbindelse med jubilæet. Flaget skal selvfølgelig bruges, når vi søndag den 23. juli officielt markerer den runde fødselsdag med en fælles flagdag. Men derudover kan flaget også bruges til stævner, events og ikke mindst Åben Rideklub.   Jubilæumsturnering for alle klubber 100-års klubturneringen - sponsored by Ifor Williams og Hestemagasinet - Everhorse er ligeledes en af festlighederne i 100-året. Formålet er at kåre den klub, der har den bredeste vifte af ryttere i alle discipliner (distance, dressur, spring, voltigering, military, bredde og TREC-sport), og klasserne vil blive udbudt til D- C- og B-stævner i hele landet. Hovedpræmien er en flot Ifor Williams hestetrailer til klubben.   Fotokonkurrencer med flotte præmier I hele 100-året kan du hver måned være med i vores fotokonkurrencer og vinde fede præmier fra blandt andet Catago, Hestemagasinet, Pavo, Mjølner Wood med flere.   Det er meget nemt at være med! Du skal bare uploade et billede, der passer til månedens tema på vores konkurrenceside. Husk at skrive en kort tekst til billedet og gerne hvilken rideklub du kommer fra.   Kilde: DRF     