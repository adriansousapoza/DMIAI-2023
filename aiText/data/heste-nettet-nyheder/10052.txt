U25-holdet vandt Nations Cup i Aachen
2013-06-30T17:02:56
 Nanna Skodborg Merrald og Millibar (Arkivfoto: JP-Photo)Nanna Skodborg Merrald og Sofie Jeppesen sikrede lørdag Danmark sejren i Nations Cuppen for U25-ryttere i Aachen. Nanna Skodborg Merrald og Millibar leverede også dagens flotteste kür og cementerede dermed, at de hører til den absolutte U25-top. Sofie Jeppesen blev placeret som nr. 9 i dagens kürklasse.    Dansk dobbelttriumf i Aachen  Nations Cuppen i Aachen blev afgjort ved sammenlægning af resultatet fra fredagens U25 Grand Prix og lørdagens U25 Kür. Her var landsholdet - Nanna Skodborg Merrald og Sofie Jeppesen - bare bedst og snuppede sejren. U25 DRF-mester Nanna Skodborg Merrald og Millibar fulgte op på deres sejr i Grand Prix'en, og med en fantastisk kür til 78,475 % var den individuelle kürsejr også i hus. Sofie Jeppesen og First As leverede også en fin kür, som dommerne bedømte til 70,7 %, hvilket udløste en individuel 9. plads i klassen.   Kilde: DRF 