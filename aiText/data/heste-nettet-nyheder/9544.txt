Maja fik ondt i maven 
2012-11-11T12:18:17
Billund Trav havde torsdag aften debut for ponytrav med to løb på programmet. »Det var så sjovt og spændende, at jeg fik helt ondt i maven. Men jeg vil rigtig gerne ud og køre løb igen,« fortalte niårige Maja Christensen om sit første travløb bag ponyen Kubik. Trods sidstepladsen var hun meget glad, også fordi hun fik en erindringspokal. Maja Christensen havde dog fået varmet Kubik så godt op, at den vandt aftenens andet ponyløb, nu med Nicolaj Holt Kristensen i sulkyen. De unge medlemmer af Billund Pony Travklub var så spændte på aftenens løb, at de første troppede op i stalden allerede tidligt på eftermiddagen for at ordne ponyer og flette deres maner. Medlemmerne har siden august gået til trav hver mandag.Af Hestesportens Medier  Maja Christensen får erindringspokal af Christian Hundebøll, direktør for banen. Den silende regn gjorde ikke oplevelsen mindre. Foto: KM Foto.  Kubik vandt andet løb med Nicolaj Holt Kristensen ved linerne. Christian Hundebøll, direktør for banen, uddeler ærespræmie. Foto: KM Foto.