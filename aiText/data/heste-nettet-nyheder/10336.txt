Blue Hors klar til finalen i Bundgaard Byg Cup
2013-11-15T11:55:41
 Maria Anita Andersen og Karina Lihmskov (Arkivfoto: JP-Photo) Denne weekend er Blue Hors vært for finalen af Bundgaard Byg Cup 2013, hvor 15 stærke ekvipager er til start. Finalen afvikles ved Blue Hors Dressurfestival, som afvikles i opvisningshallen på Blue Hors i Randbøl. Bundgaard Byg Cup Intermediaire I afvikles lørdag fra kl. 15.30, mens det søndag gælder Intermediaire I Kür fra kl. 10.45 Publikum er velkomne til at komme forbi og opleve dressur på højt niveau.   De 15 finalister   Julie Lindgren-Christensen (SPR)/Roberto Nanna Skodborg Merrald (HVL)/JJ Defender Mai Tofte Olesen (SPR)/Rustique Karsten Hansen (ESRK)/Toftegårds Catalunia Jim Rasmussen (HRB)/Donna Chiemena Linn Ulleberg (Norge)/Stagsted's Fago Betina Jæger Jensen (AAHR)/Trebiz Karina Madsen (RST)/Winnetou Sandra Skodborg Merrald (HVL)/Weltliebe Kenneth Damgaard (VIR)/Juvel Nicoline Graff (NN)/Sandagergårds Lorentino Michelle Moeslund (KSRK)/Mellemhaves Copperfield Terese Tällberg (Sverige)/Bartello Maria Anita Andersen (BIS)/Karina Lihmskov Michala Damm-Frydenberg (HGS)/Heslegård's Rismon   Bundgaard Byg Cup  Bundgaard Byg Cup er en kendt og traditionsrig landsdækkende turnering for ekvipager, der har opnået min. 60 % ved start i en Prix St. Georges ved B-stævner eller 63 % ved start i Prix St. Georges ved C-stævner i kvalifikationsperioden. Bundgaard Byg Cup rides over tre spændende kvalifikationsrunder i Intermediaire I og Intermediaire I Kür. De 20 bedste ryttere går videre til finalen for at dyste om den prestigefyldte titel som vinder af Bundgaard Byg Cup. Bundgaard Byg Cup er en hæderkronet turnering igennem mere end 10 år, og firmaet har bygget utallige ridehaller og stalde til dansk ridesport. Bundgaard Byg giver ridesporten en spændende og interessant turnering, samt en kyndig partner, når der skal bygges til heste og ryttere.    Kilde: DRF  