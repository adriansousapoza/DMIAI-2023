Nye skribenter bydes velkommen i redaktionen
2011-10-03T10:39:55
Redaktionen modtog overraskende mange ansøgninger efter at have publiceret et jobopslag både her på siden, flere universiteters og andre skolers intranet og på andre hestesites, der var venlige at hjælpe os med at få opslaget ud til de helt rigtige mennesker. Det har givet en interessant udvidelse af redaktionsteamet, der nu består af endnu flere skribenter, der brænder for at dele deres passion for heste med jer læsere. Dressur Linda Ibsen, 24 år, Jurastuderende ved Århus Universitet, hestemenneske med stort H, avler dressurheste, kan ofte findes til kåringer og dressurstævner både som deltager og tilskuer og hendes mål er at blive et omvandrende leksikon for dressurafstamninger. Avl Christine Prip, 32 år, uddannet rytmisk sanger fra musikkonservatoriet i Esbjerg og har ydermere læst engelsk, kommunikation og medier på SDU i Odense, har de sidste år levet af at ride bl.a. som ansat ved Blue Hors, har egen salgsstald, er B+ dommer i dressur, er ret nørdet når det kommer til afstamninger, hingste og blodlinjer og har en stor passion for at komponere kürmusik. Pony Games Louise Hermansen, 24 år, studerer Agriculture - Domestic Animal Science på KU LIFE, avler springheste, har i mange år redet Pony Games og været holdleder og træner for et hold på DM-niveau. Jagt og galop Signe Krusell, 29 år, har seks aktive galopheste og en jagthest og er ofte at finde ved større løbsdage i Danmark samt ved andre galoprelaterede arrangementer. Islandshest Henriette Andersen, 36 år, uddannet Cand. Theol., har diverse uddannelser indenfor Dansk Islandsheste Forening, er drivkraften bag Geysirs årlige arrangement "Historisk Islandsheste Træf" i Sagnlandet Lejre, har 17 islandske heste og interesserer sig naturligt for alt hvad der rører sig i den verden, sidder ofte som dommersekretær til stævner. Western Merete Mikaelsen, 25 år, uddannet pædagog og arbejder med pædagogisk ridning, arbejder for Danmarks eneste avler af Walkere, er ofte at finde til shows, interesserer sig specielt for Tennessee Walking horse, som hun også selv er ejer af. Vi byder de nye skribenter velkomne og glæder os til at få publiceret deres nyheder og artikler både her og på vores Facebook-side.