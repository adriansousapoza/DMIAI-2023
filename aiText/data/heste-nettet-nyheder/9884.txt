Ny hesteuddannelse hos Center for Dyreterapi
2013-04-04T13:48:52
Fra august 2013 kan du tage en helt ny uddannelse som fysiurgisk hesteterapeut. Et unikt forløb, der blandt andet gør dig til habil hestemassør og kranio sakral-terapeut. Den nye uddannelse kan kun tages hos Center for Dyreterapi i Hirtshals   Drømmer du om at blive hestemassør med speciale i kranio sakralterapi og ledmanipulation? Så er den nye uddannelse som fysiurgisk hesteterapeut lige dig.  Efter sommerferien starter en helt ny uddannelse op, der er den første af sin slags herhjemme: "Vi tilbyder uddannelsen, fordi den ganske enkelt manglede. Jeg oplever mange, som spørger til, hvor man tage en uddannelse indenfor hestemassage, der går lidt dybere, og hvor der er fokus på kranio sakralterapi og ledmanipultation", forklarer initiativtager Bettina Hvidemose, der er ejer af Center for Dyreterapi i Hirtshals.  "Den nye uddannelse sætter fokus på, at hestens adfærd og velfærd ikke kun styres af indlæring, træningsmetoder og miljø. Cirka 80 procent af alle adfærdsproblemer stammer fra fysiske problemer og smerter - derfor er det en meget relevant uddannelse".   I løbet af de 17 måneder det tager at blive fysiurgisk hesteterapeut, bliver de studerende grundigt undervist i både teori og praksis, og bliver også introduceret for andre terapiformer som akupunktur, får viden om førstehjælp, tænder, sadler og ernæring. Det hele afsluttes med en praktisk og teoretisk eksamen: "Jeg glæder mig til at tilbyde den nye uddannelse, og vi har som altid allieret os med nogle meget dygtige undervisere", siger Bettina Hvidemose, der selv underviser på kurset, sammen med Ann B. Sørensen, og dyrlæge Jon Kold.   Den nye uddannelse løber over 13 weekender, og der imellem er der opgaver og praktiske øvelse-forløb.  Er uddannelsen noget for dig? Så kontakt Center for Dyreterapi: info@dyreterapi.dk eller ring 40 98 44 77. Læs mere på www.dyreuddannelser.dk/fysiurgisk- hesteterapeut.   Fakta om uddannelsen: Det tager 17 måneder at bliver fysiurgisk hesteterapeut. Prisen for uddannelsen er 34.500,   I forløbet lærer du: Massage Kranio sakralterapi Ledmanipulation   Du bliver introduceret til: Akupunktur Førstehjælp Tandpleje Sadelvurdering Ernæring   Studiestart: August 2013 