USA's nye stjerne ekvipage! 
2017-03-01T14:46:01
Deres navne er på alles læber, og Adequan Global Dressage Festival i Florida har været et eventyr af et stævne for Laura Graves og Verdades. De opnåede deres tredje sejr i træk over 80%, da de i weekenden sikrede sig sejren i Freestyle. Det er blot to uger siden, ekvipagen for første gang brød den magiske grænse, og de har siden holdt sig stabilt over   Mere end hattrick for Laura Graves Den sympatiske unge amerikanske dressurrytter Laura Greves på Hesten Verdades (e. Florett AS / Liwilarda) kom endnu engang sejrssikre og suveræne ud af en klasse ved Adequan Global Dressage World Cup stævnet i Florida, i USA, der strækker sig over flere uger. Ekvipagen vandt Grand Prix Freestyle CDI-W og har hermed fået mere end en ægte hattrick i kassen. Ikke alene har de sejret i tre World Cup Klasser, de har brudt 80% muren for første gang i deres karriere sammen, og tilmed gentaget det hele 5 gange indenfor de seneste par uger.   Ukendt? - ikke meget længere Laura Graves er endnu et relativt ubeskrevet blad i Europa, men det bliver hun med sikkerhed ikke ved med at være, da hun med al sandsynlighed tegner til a blive den nye amerikanske udgave af Charlotte Dujardin og Valegro.   Stormer op af verdensranglisterne Laura Graves stormer nemlig op ad verdensranglisten med sin firbenede makker, den hollandske varmblod Verdades, og ligger nu som nummer 5 ( se her). Verdades indkøbte Laura Graves og hendes forældre i 2002, 6 måneder gammel fra Holland, på baggrund af en video, og importerede ham herefter til USA. De har dannet par siden, og er efter deres debut i Grand Prix sidste år, bare stormet frem og er bare blevet bedre og bedre, og har fået et gennembrud af de helt store på hjemmebane ved det store internationale dressurstævne Adequan Global Dressage Festival i Wellington i Florida, USA. Stævnet er et af verdens største dressurstævner, der løber over mange uger og hvor der bl.a. afvikles en del World Cup klasser i dressur.   Styrer for vildt Laura og Verdades har gjort det helt fantastisk ved dette stævne og har sat sig solidt på scoringstavlen, da hun igen i Grand Prix Küren, fredag aften vandt klassen med 81,903%, på den tændte Verdades, der har et temperament der minder en del om Carl Hesters Nip Tuck, men som ifølge Laura har endnu mere at byde på. "I aften var han tændt, måske endnu mere tændt end han har været i de to andre klasser, så det var lidt udfordrende, og vi har endnu til gode at gennemføre at gennemføre en fuldstændigt fejlfri freestyle i år. Det er absolut et fokuspunkt, når vi går ind i marts måned, men hesten gør det fantastisk", udtalte Laura efter sejren.   Det er reelt Lauras femte score på stribe på mindst 80% i store FEI konkurrencer. Ret imponerende for den unge rytter.        Laura og Verdades (Foto: SusanJStickle)   Gørklitgårds Dublet blev to'er Andenpladsen og tredjepladsen i Grand Prix Freestylen gik til Lauras holdkammerater Kasey-Glass og Steffen Peters.   Perr-Glass og Gørklitgårds Dublet, en dansk avlet DV vallak (e. Diamond Hit / La Costa) der ejes af Diane Perry, blev to'er med en score på 79,541 %. Efterfølgende kommenterede Perry-Glass sit ridt på Dublet med følgende ord "Jeg forventede lidt af en nervøs hest i dag. Vi har arbejdet meget på at få ham til at slappe af, og det gav pote i aften. Alt vores hårde arbejde og ihærdighed kastede af sig i ringen. Han viste mig i aften, at han har meget mere i sig og at han elsker jobbet. Jeg kunne særlig godt lide vores piaffe og passage. Alt ved dette ridt var en fornøjelse for mig!".      Kasey Perry-Glass og Gørklitgårds Dublet (Foto: SusanJStickle)   Rosamunde og Peters tre'er Steffen Peters red super hoppen Rosamunde (e- Rock Forever /First Lady) til 78.732. Hesten er ejet af Four Winds Farm, ind på tredjepladsen. "Selvfølgelig havde hun mere energi, end jeg havde håbet på, men I det mindste var et kontrollabelt. Changementerne var bedre denne gang, med en lidt overdreven transition i galopen i starten, men hvilken god pige. Hun gjorde virkelig sit bedste, sagde" Peters efterfølgende om sit ridt.      Steffen Peters og Rosamunde ( Foto: SusanJStickle)   De tre amerikanske ryttere har konsistent konkurreret om de tre bedste placeringer i alle de store klasser ved dette stævne. Selvom rækkefølgen af placeringerne har skiftet lidt, har unge Laura Graves vedholdende lagt sig i spidsen af konkurrencerne.      Laura Graves and Verdades ved sejrs cermonien med sponsoren Antonia Ax:son Johnson fra The Axel Johnson Group, Allyn Mann fra Adequan®,dommer Isabel Wessels, and Cora Causemann fra AGDF ( Foto: SusanJStickle)