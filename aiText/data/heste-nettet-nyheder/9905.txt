Søbakkehus Mia-Bella ny tophest til Joachim
2013-04-16T14:02:44
Sølvmedalje hoppen og vinderen af finalen i 4 årschampionatet Søbakkehus Mia-Bella er ankommet til Rune og Joachims stald, og skal nu rides af Joachim.   Superhoppen Søbakkehus Mia-Bella efter Blue hors Don Schufro med Midt West Ibi-Light til morfar er avlet og ejet af Agnete Holmsted og er de sidste år blevet uddannet hos Dorthe og Hans Jørgen Hoeck på Hesselhøj ridecenter. Dorthe Hoeck har startet sølvmedaljehoppen Søbakkehus Mia-Bella og vandt finalen i 4 årschampionatet 2011. Søbakkehus Mia-Bella er nu 6 år og skal videre uddannes i dressur så Dorthe og Hans Jørgen Hoeck anbefaldede ejeren Agnete Holmsted om at sætte superhoppen i træning hos Dressurstald Willum Thomsen, hvor det er Joachim som man i fremtiden kommer til at se i sadlen på den fantastsike hoppe. Agnete Holmsted var igår hos Rune og Joachim for at se Søbakkehus Mia-Bella under sin nye rytter og både ejer og rytter er meget tilfredse allerede med det nye samarbejde og glæder sig til at se hvad fremtiden vil byde for Søbakkehus Mia-bella. Joachim glæder sig meget til at komme ud på stævnebanerne med Søbakkehus Mia-Bella, men nu skal den nye ekvipage bruge lidt tid til at finde ind til hinanden og med hjælp fra Rune er den første uge gået rigtig godt. Dressurstald WillumThomsen skriver på hjemmesiden: "Vi glæder os meget til at se denne nye ekvipage og håber på et rigtig godt samarbejde mellem træner, rytter og ejer. Der skal også lyde en stor tak til Dorthe og Hans Jørgen Hoeck for henvisningen."   Kilde: Dressurstald WillumThomsen    Søbakkehus Mia-Bella (Arkivfoto: JP-Photo)