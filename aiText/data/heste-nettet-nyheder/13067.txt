Unita Ask til brasilianske Yuri Mansur
2017-05-01T23:32:16
Den nu 13-årige holstenerhoppe Unita Ask blev købt af Stutteri Ask tilbage i februar 2014 til svenske Rolf-Göran Bengtsson. På daværende tidspunkt kun 10-årige Unita Ask e. Corrado I/Caretino blev købt som erstatning for Quintero Ask, der var blevet pensioneret tidligere samme år, med håbet om at hun måske kunne nå samme niveau som Quintero Ask. Unita Ask debuterede på den internationale scene med Bengtsson i sadlen, og hun var med til at give Bengtsson en masse top resultater - herunder bl.a. til de CSI5* stævner i Valkenswaard, Falsterbo, Geneve, Gøteborg og Herning. OL i Rio sidste år var også et af deres helt store stævner sammen. Deres deltagelse var samtidigt Bengtssons 5. gang til OL som repræsentant for Sverige. For nyligt sluttede partnerskabet mellem Stutteri Ask og Rolf-Göran Bengtsson, hvilket har betydet at nogle af hestene har skulle have nye ryttere - for Unita Ask har det betydet, at hun er kommet videre til brasilianske Yuri Mansur. Som en af frontfigurerne for Brasilien, afsluttede Mansur en super vintersæson i Wellington, Florida. Under Winter Equestrian Festival (WEF) lykkedes det ham bl.a. at være med til at sikre en plads på podiet for Brasilien til Nations Cup CSIO4* under WEF uge 8 på hans rutinerede partner Babylotte. Her i starten af sommersæsonen er det lykkedes ham at få en 3. plads i Massimo Dutti Trophy til Longines Global Champions Tour (LGCT) i Mexico på Quartz de la Lande. At få Unita Ask med i hans samling af topheste, er en rigtig god mulighed for Mansur, og han glæder sig til at komme rigtigt i gang med den kommende sæson.   "Det hele startede på grund af gammelt venskab med René Fredslund", fortæller Mansur til noellefloyd.com "Vi har kendt hinanden i næsten 20 år. For fire måneder siden, inviterede han mig til Danmark og viste mig flere gode ungheste, og mellem dem var en hoppe fra Stutteri Ask. Alle på Stutteri Ask sætter pris på mit arbejde, og selvfølgelig var jeg imponeret over hvordan hoppen sprang. Derfra holdt vi kontakten, og for nogle uger siden tilbød Stutteri Ask mig en rigtig god mulighed - at få en hest som Unita i min stald. Selvfølgelig kunne jeg ikke sige nej til det" udtalte en overstadig Mansur. Sammen har de haft deres internationale debut, og kombinationen mellem Mansur og Unita giver allerede store forhåbninger, efter de har været fejlfrie i 135 cm i Sentower Park i Opglabbeek i Belgien med en 6. plads til følge. "Inde på banen er hun meget rolig. Hun er meget forsigtig og kæmper virkelig for at være fejlfri. Du kan på lang afstand se at hun er meget rutineret" fortæller Mansur om Unita Ask.   Når noellefloyd.com spørger til ændringer i hoppens program, siden Mansur overtog tøjlerne, fortæller Mansur at ændringerne har været små. Men Mansur forventer, at i takt med at han lærer hoppen bedre at kende, vil der også komme flere ændringer. Men når det kommer til snakken om det langsigtede program for Unita Ask, tager Mansur det et skridt af gangen, og lader deres fælles udvikling diktere fremtidens mål."Mine intentioner er at hun bliver min hest til medium tour-klasserne under Global Champions Tour allerede fra Monaco i juni. Men alt kan ændre sig med nogle ugers stævner og træning. For at give et mere langsigtet mål, der foretrækker jeg at se, hvordan vi arbejder sammen i løbet af de næste måneder" afslutter Mansur.    Unita Ask med Bengtsson i sadlen under JBK horse shows 2016. jp-photo.dk Kilde: noellefloyd.com