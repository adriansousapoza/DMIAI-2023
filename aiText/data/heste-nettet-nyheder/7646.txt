1.600.000 Euro på spil og masser af heste
2011-04-30T16:21:39
Tre messehaller hver på 21.000 m2, præmiesummer for tilsammen 1.600.000 Euro, 750 hestebokse og ryttere fra 40 nationer. World Cup-finalerne i Leipzig byder på en hesteoplevelse i særklasse. Arrangør Volker Wulff fortalte fredag, at han var yderst tilfreds med antallet af besøgende. "På trods af det gode vejr, har vi fredag haft omkring 10.000 besøgende", siger Volker Wulff. Udover ridning i verdensklasse er der mulighed for at se forskellige shows og demonstrationer i blandt andet westernridning og forskellige typer af horsemanshiptræning. Derudover byder den store messe på rideudstyr, biler, staldinventar og meget mere.  Heste-Nettet bringer dig her en række stemningsbilleder fra World Cup-stævnet, der slutter søndag den 1. maj.         Foto: JP-Photo.dk 