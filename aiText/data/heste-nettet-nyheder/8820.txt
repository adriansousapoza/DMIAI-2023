Se de danske paradressurryttere i 'Min Sport' på lørdag
2012-04-20T08:20:58
'Min sport på vej mod OL', der sendes på DR1, sætter lørdag den 21. april klokken 18.00 fokus på de succesfulde danske paradressurryttere, der har gode chancer for at få succes ved De Paralympiske Lege i London.   'Min sport på vej mod OL' På lørdag følger 'Min sport' de danske paradressurryttere ved det vigtige PL-kvalifikationsstævne i Deauville i Frankrig. Stævnet blev en stor succes med flotte placeringer til de danske ryttere, blandt andet en 2. plads i holdkonkurrencen. Danmark var repræsenteret af Henrik Sibbensen (grad IV), Line Thorning Jørgensen (grad IV), Susanne Jensby Sunesen (grad III), Caroline Cecilie Nielsen (grad II) og Liselotte Scharff Rosenhart (grad Ia).   Kilde: DRF    Henrik Sibbensen (Arkivfoto: JP-Photo)