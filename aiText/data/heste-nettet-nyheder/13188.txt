Endnu en sløj dansk dag i Falsterbo
2017-07-15T22:26:17
Det blev til endnu en sløj dag for de danske dressurryttere ved Falsterbo Horseshow i dag, hvor de danske tilskuere ellers havde sat næsen op efter oprejsning fra gårdsdagens beskedne danske resultater. Men de danske resultater var desværre også til at overse i dagens konkurrencer, hvor sejrherren blev svenske Patrik Kittel   Nations Cup - svensk sejr De danske resultater var til at overse i dag i FEI Nations Cup på dressurstation på Falsterbo Horseshow, hvor svenskerne havde ført deres bedste ekvipager i stilling til et opgør på hjemmebane. Det formåede svenskerne også at køre hjem hele vejen, idet de satte sig på de tre forreste placeringer i dagens Grand Prix klasse.   Patrik Kittel på Deja satte sig solidt på sejren med 75,100%, efterfulgt af Tinne Vilhelmson Silfvén på Paridon Magi med 73,040% og Rose Mathisen på Zuidenwind 1187 med 72,840% på tredjepladsen.    Fjerdepladsen gik til USA og femtepladsen til Rusland, og først på sjettepladsen indfandt sig den første danske ekvipage.   Det blev Allan Uglesø Grøn på Wasabi old, der skulle sikre det bedste danske resultat i klassen med 68,900%. Karin Nissen på Eno var uheldig og red fejl, men viste ellers et pænt program og høstede af dommerne 66,240% og en samlet ottendeplads i klassen, mens Malene Kohlschmidt Ebbesen på Mira indkasserede 63,820% for deres ridt og en 10. plads   Efter et flot og velafviklet Nations Cup stæve tidligere på året i Danmark, havde de fleste sat forventningerne til de danske dressurryttere i Falsterbo, men det var ligesom ikke rigtigt danskernes dag i dag i FEI Nations Cup på dressurstadion.   Danmark ligger nu på samlet tredjeplads efter Sverige og Rusland.    Allan Uglesø Grøn på Wasabi Old (Foto: JP-photo.dk)   Helene Melsen og Aston Martin blev 7'er i küren I eftermiddagens trestjernede CDI Grand Prix Freestyle havde Danmark kun en enkelt rytter til start nemlig Helene Melsen på trakehneren Aston Martin, og heller ikke her kunne Danmark gøre sig gældende.   Igen satte værtslandet sig solidt på de førende positioner med svenske ekvipager på de første 4 positioner. Igen blev det til en sejr til Patrik Kittel, som har rigtig travlt ved dette stævne. Kittel red på Well Done de La Roche Cmf, og ekvipagen fremviste et overbevisende fejende flot og fejlfrit program, der blev til en dommerkarakter på hele 78,225%. Paulindra Friberg blev 2'er på Di Lapponia T med 76,650% og ligeledes svenske Minna Telde blev 3'er på Isac med 76,500%.    Helene Melsen på Aston Martin (Foto: JP-photo.dk)   Helene Melsen på Aston Martin, opnåede en 7-plads i konkurrencen med 71,825% med et absolut hæderligt program, der dog ikke helt havde den klasse der skulle til, hvis man for alvor ville blande sig i toppen.   Efter et flot og veloverstået DM, var der nok mange der havde sat forventningerne til de danske dressurryttere i Falsterbo, men alt i alt var der som dansk tilskuer ikke de store højdepunkter i dressuren lørdag, og det blev derfor en mindre mindeværdig dansk dag på dressurbanerne ved Falsterbro Horseshow 2017.    Patrik Kittel på Well Done de La Roche Cmf, der vandt Grand Prix Kür'en ved Falsterbo i dag ( Foto: JP-Photo.dk)  