DR2 søger børn og unge til en række dokumentarprogrammer om skilsmisse
2017-05-04T12:47:54
Næsten halvdelen af alle forhold ender i skilsmisse, og i langt størstedelen er der børn involverede. Børn, der skal forholde sig til flere hjem, flere familier, ofte nye bonusforældre og som dagligt står på sidelinjen til forældrenes håndtering af skilsmissen.  Der er lavet mange programmer i voksenhøjde om skilsmisser, men ikke mange i børnehøjde. DR2 vil lade børnene fortælle deres egne historier om skilsmisser, set fra børnenes højde, fortalt fra deres perspektiv.  Børn kan meget mere, end man skulle tro. De forstår meget mere, og er ofte yderst præcise til at forklare og perspektivere. DRs Tema & Reportage-afdeling har stor erfaring med at arbejde med børn efter serien "Barndom på bistand", der kørte på DR2 i efteråret.  Til denne nye dokumentarserie leder vi efter børn i alderen 10 til 15 år, der har lyst til at fortælle om, hvordan det er at leve i en skilsmissefamilie.  Står du og dine børn i sådan en situation, og finder vores dokumentarseries perspektiv interessant, så ring helt uforpligtende og hør mere på 28 54 31 26 eller send en mail med dit nummer til lekd@dr.dk, så ringer vi tilbage.   Læs mere om serien: Børn i skilsmisseland  Med venlig hilsen DR Tema & Reportage