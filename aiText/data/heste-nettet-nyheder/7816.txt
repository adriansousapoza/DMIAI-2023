Kom til EM på Broholm til halv pris
2011-06-18T16:30:01
JBK Horse Shows og Dansk Ride Forbund giver nu medlemmer af forbundets klubber muligheden for at opleve EM i dressur for junior- og ungryttere til halv pris. Dermed får Dansk Ride Forbunds klubmedlemmer muligheden for at heppe de danske stortalenter på medaljekurs, samt opleve Europas øvrige unge topdressurryttere på nærmeste hold. Oplev EM for junior- og ungryttere til spotpris Medlemmer af Dansk Ride Forbunds klubber kan få halveret entreprisen ved EM og dermed komme ind til stævnet på Broholm for bare 50,- kr. pr. dag. Det kræver, at du medbringer en formular, der dokumenterer ens klubmedlemskab, når man ankommer til billetsalget. Du skal bede et bestyrelsesmedlem eller ansat i din rideklub om at rekvirere formularen hos Dansk Ride Forbund. Bestyrelsesmedlemmet eller den ansatte skal så udfylde formularen og underskrive den - så er du klar til at komme til EM til halv pris. Formularen kan rekvireres ved henvendelse til Benedicte Rasmussen - ber@rideforbund.dk - eller Rikke Højgaard - rhd@rideforbund.dk. EM for junior- og ungryttere Europamesterskaberne for junior- og ungryttere afholdes den 20.-24. juli 2011, og med de flotte resultater de unge ryttere leverede ved sidste års mesterskaber, er der store forventninger i år på hjemmebane. Arrangøren af mesterskabet JBK Horse Shows fortæller, at det ser ud til der kan blive rekord stor tilslutning til ECCO FEI European Dressage Championships. Traditionelt stærke dressurnationer som Tyskland og Holland har som forventet meldt deres ankomst - men også Rusland, Grækenland og Tyrkiet vil til Danmark og kæmpe om medaljerne. Derudover har nationer som Østrig, Belgien, Tjekkiet, Spanien, Finland, Frankrig, Storbritannien, Sverige, Norge, Polen, Portugal, Ungarn og Italien meldt tilbage til JBK Horse Shows, at de sigter mod at deltage. Hvis man har købt billet til JBK World Cup stævnet i Odense inden den 15. juli, får man fri entré til EM på Broholm. Man skal blot medbringe bevis på, at man har købt billet til dette og vise det ved indgangen. EM i dressur for junior- og ungryttere 2011 - hjemmeside Broholm Rideklub - hjemmeside Dansk Ride Forbund