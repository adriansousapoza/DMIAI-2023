Emil vandt stjernematchen
2012-12-10T18:00:23
  Emil D. Mæhlisen fra Aarhus vandt kuskematchen 'Sigter mod Stjernerne' med sin nye hest Parco Beach. Den sikrede ikke bare kusken 25.000 kroner, men også et rejselegat på 12.000 kroner.   Der er ikke tvivl om, at der er et kusketalent gemt i Emil D. Mæhlisen. Det kom klart til udtryk, da finalen i ungdomskuskekonkurrencen 'Sigter mod Stjernerne' på væddeløbsbanen i Odense onsdag fandt sin vinder i Parco Beach. Den 23-årige kusk kørte som en sand professionel og fik afstemt tempoet perfekt med sin nye hest, som tjente 25.000 kroner ved sejren. 'Sigter mod Stjernerne' er et samarbejde mellem Dantoto under Danske Spil og travsporten, hvor rejselegater på i alt 15.000 kroner har været lokkemad i forsøget på at fastholde og ikke mindst øge interessen hos ungdommen for travsporten. »Jeg ved ikke, hvad jeg skal bruge rejselegatet til, men det skal nok få ben at gå på. Jeg er meget glad for initiativet, så forhåbentlig fortsætter det med flere løb til næste år. Og med førstepræmien har Parco Beach stort set allerede tjent sig selv hjem, så hvad mere kan man ønske sig,« sagde Emil D. Mæhlisen, som bliver dog i amatørernes rækker.     Af Hestesportens Medier  En stolt Emil D. Mæhlisen og fans efter sejren. Foto: KM FOTO.