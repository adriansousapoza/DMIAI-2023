Vælg den rigtige ridebanebund
2013-07-05T18:42:04
Hvis man vil holde sin hestes ben sunde og skadesfri, er det ikke lige meget hvilken beskaffenhed underlaget har og hvilken type ridning der udøves. Det er en vigtig overvejelse værd, når man vælger bund til sin ridebane.  Den engelske organisation The Animal Health Trust har forestået et projekt, til fremme af hestevelfærd, som har set på hvilket underlag der rides på, når det gælder om at holde hestens ben sunde og velfungerende.   Varierende underlag Studiet fandt, at det er væsentligt for hestens sundhed, at der rides på varierende underlag, som græs, stier og asfalt. Desuden at det hensigtsmæssigt at man er opmærksom på underlagets beskaffenhed på ridearealer og sørge for, at det er godt konstrueret og regelmæssigt vedligeholdt. Det anbefales endvidere, at man undgår at ride i længere tid på underlag der er meget hårdt, dybt eller ujævnt.   Ridebaners beskaffenhed Hvad angår ridebaners beskaffenhed kom projektet frem til følgende konklusioner:  Overfladen skal være konstrueret med øje for den konkrete sportsgren eller type af ridning der bliver udøvet. Dressur og springryttere har f.eks. behov for et mere stabilt underlag end f.eks. western reining, og ofte anlægges springbaner, men især dressurbaner ofte for dybe En hest er mere tilbøjelig til at glide på overflader hvor der er iblandet træstykker som flis eller splint, end de fleste andre overflader, hvilket f.eks. kan være kritisk ved springning Det er væsentligt at vælge en overflade, som er let at holde ensartet på tværs af banen, som ikke flytter sig for meget rundt og som ikke ændrer sig markant under forskellige vejrforhold Hvis man bruger sand som top-lag, anbefales det, at bruge fint sand eller grus med en lille kornstørrelse. Groft sand eller grus vil resultere i en grov og ofte uens overflade, og vil kræve langt mere harvning og planering efterfølgende At tilføre et lag af kunststof som gummi oven på sandet, hjælper med at holde på sandets fugtighed og holde overfladen mere jævn og ensartet At tilføre fibre til en ridebane der er anlagt med sand, gør overfladen mere stabil  Det anbefales endvidere at ridebaner, som anvendes af mere end 20 heste pr dag, harves og planeres dagligt.   Kilde: Your Horse      Forsidefoto: Tine Lessèl  