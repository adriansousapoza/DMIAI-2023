Høj kvalitet i kollektionen til dette års elitefølauktion
2013-09-05T12:57:34
    På lørdag vil der i forbindelse med Dansk Varmblods Eliteskue på Vilhelmsborg være mulighed for at erhverve sig føl af særdeles høj kvalitet. Umiddelbart ligner det den bedste følkollektion der har været udbudt på en Dansk Varmblod Elitefølsauktion, og der er kvalitet over hele linjen med flere kandidater til en toppris.   Alle føllene er fint præsenteret med billeder, video og info på Dansk Varmblods hjemmeside, hvor man dog kunne ønske sig er at føllene også blev præsenteret i galop og ikke kun som vanen tro i trav. Der vil på dagen være præsentation af føllene kl 15, mens selve auktionen, der også vil blive livestreamet via clipmyhorse.de, løber af stablen kl 19.30. Der vil være mulighed for at byde pr. telefon ved henvendelse til Casper Cassøe på 0045 40293208 eller på auktion@varmblod.dk     Link til kataloget her