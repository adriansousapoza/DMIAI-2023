Hingstedag i Viborg   Opdateret
2011-04-04T17:01:12
For 6. år i træk slår HingsteNet.dk i Sdr. Onsild v/Hobro dørene op lørdag den 16. april 2011 til en spændende og indholdsrig hingstedag for alle hesteracer i det midtjyske. Stedet er som sædvanlig et af Danmarks smukkeste ridecentre, Stald Tougaard, beliggende Aalborgvej 154, 8800 Viborg. Traditionen tro udpeges af publikum dagens bedste hingst. Der er derfor lejlighed til at se hingstene i forskellige aktioner, som dressur, springning, mønstring, visning af afkom efter hingsten osv. Som noget nyt i år vil der blive konkurrence om bedste mønster af hingstene både for pony og hest. Det er Hestens Værn som har stillet medaljerne til rådighed.  Hingstene dyster om 5 eftertragtede udnævnelser og i år har Land og Fritid og Eldorado skænket røde dækkener til vinderne. Som noget nyt fra i år har HingsteNet lavet en ny konkurrence med klassen om "Bedste unghingst/gangartshingst". 22 hingste møder op fordelt på 15 hesteracer. I år kan vi med god grund leve op til vores motto "Fra Shetland til Shire", eftersom der er repræsenteret en shetlænder hingst og shirehingst. Den fælles Hingstedag er primært tænkt for avlere at se hingstene til deres kommende føl, og for at skabe evt. kontakter på tværs af hesteracerne. Men også tænkt som et hyggeligt arrangement med god mulighed for folk at møde op, som ikke har med heste at gøre til dagligt og som evt. kan få lyst til at blive en del af hesteverdenen. Her kan man møde hingstene og deres ejere på en helt uformel måde på et af bedst naturskønt beliggende ridecentre i Danmark.  Udover at publikum kan stemme om dagens bedste hingst, vil der være en overdommer i år, berider Klaus Holm fra Skørping, som dømmer hingstene i dressur og springning. Klaus underviser til dagligt ryttere rundt omkring og bl.a. i Rebild Sportsrideklub. Hele arrangementet bliver som sædvanligt fotograferet af 2 dygtige fotografer, Hvitfeldt foto, fra Bjerringbro og Sipo-foto fra Sæby. I år er der også professionel videooptagelse af hele hingstedagen af Peter Hvid (PH-film.dk) fra Hammel. Der er flotte gevinster på indgangskataloget, som kun koster 30,- kr. På ca. hver 4. katalog er der fine gevinster sponsoreret af forskellige virksomheder i området. Der kommer også lidt stande i år, bla. Klassiske lamper Midtjylland, Team Animal og Frederiksborgerforeningen. Af spændende shows i år kommer Mounted Games holdet, som glæder sig til at underholde publikum med aktion og fart og udføre alverdens forskellige discipliner sammen med deres ponyer. Under hingstedagen får vi således forsmag på, hvad der kan opleves til Mounted Games VM på Vilhelmsborg i 2011. Publikum vil også kunne få at se heste agility med rigtige amerikanske Mustangs til mange forskellige øvelser/forhindringer. Det er BestBreed/US-Mustang fra Roslev som vil være tilstede hele dagen og vise små opvisninger samt en åben træning/undervisning i heste agility samt orientering omkring BLM Mustangs. Hingstedagen har traditionen tro altid Frieser hingste/heste med og i år har vi ikke ringere end en super én af slagsen, nemlig Wierd 409. Elite Hingst ApS har over en periode forhandlet med Hollandske ejere om muligheden for at få en KFPS godkendt avlshingst til Danmark. Disse forhandlinger blev afsluttet 12 august 2010 i Drachten, Nederland. Resultatet af forhandlingerne indebærer at Danmark, som første land i Scandinavien vil få sin egen KFPS godkendte avlshingst opstaldet her hjemme sæson 2011. Hingsten, der nu er klar for Danmark og vises på Hingstedagen er 6 gange National Champion i Nederland. Han har også formodet at få 1 præmie på KFPS hingstekåring i 2004, 2005, 2006, 2007 og 2008. Han har en række flotte afkom som også har fået sine hædersbevisninger. Som underholdning for de mindste vil dervære kæmpe hoppeborg, som er udlånt af Dahlgaard Hoppeborg fra Thorsø. Kilde: Pressemeddelse