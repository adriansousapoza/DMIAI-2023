Øger du kerne-rationen om vinteren?
2014-01-18T13:25:42
Om vinteren har hesten vanskeligere ved at holde sin idealvægt og kan mangle energi. Traditionelt set, har hesteejere øget kerne-rationen, men at tildele mere kerne, er ikke nødvendigvis det klogeste at gøre   At fastholde hestens vægt stabil gennem hele vinteren, kan være en udfordring, især hvis vinteren er hård. Det kan kræve særlig opmærksomhed og indsats fra hesteejeren, og løsningen er ikke nødvendigvis at give hesten mere kernefoder. Her følger, hvorfor det ikke er det smarteste at gøre.   Kulde kræver mere energi Kulde får hesten til at brænde flere kalorier af for at holde sig varm, og med sparsomt eller henfrosset græs, er der ikke meget at bide i på foldene.Det betyder både at hesten har et større kalorieforbrug samtidig med at næringsværdien i græsset falder. Hesten vil derfor være tilbøjelig til at tabe vægt. Hesten kan ofte tabe sig relativt ubemærket, særligt hvis den går med dækken, og er den først blevet tynd, kan udviklingen være vanskelig at vende igen, mens kulden står på. Derfor er det vigtigt at sætte ind i tide.   Grovfoder For de heste, der har tendens til at tabe sig, er det vigtigt de har adgang til grovfoder - også på folden, da grovfoderet vil bidrage med den nødvendige energi. Fiberindholdet i grovfoderet generer ved fordøjelse varme, hvorfor hesten bruger mindre energi på at holde sig varm.   Super fibre Såfremt hesten trænes hårdt i løbet af vinteren, eller er der tale om en ældre hest, kan det være for nødvendigt at tildele et ekstra måltid fuldfoder efter træningen, for at holde den i topform med tilstrækkeligt med energi. Gå gerne efter foder, der indeholder store mængder af de såkaldte superfibre. Det er produkter som roepiller og lucerne. Superfibre er karakteriseret ved, at de indeholder meget energi, men primært optages i stortarmen i form af fiber. Igen gælder det at fibre genererer varme til hesten og longsomt frigiver energien til blodet. Hermed medvirker det til at holde hestens blodsukker konstant, samtidig med at holde hesten varm.   Fodring på stald Foder der indeholder byg, majs eller andre kornprodukter samt melasse, indeholder en høj andel af letfordøjelige kulhydrater, som giver hurtig energi, men ustabile blodsukkerværdier. Dette er uhensigtsmæssigt i vinterperioden, hvor hesten typisk opholder sig mange timer på stald, hvor den ikke kan få afløb for sin overskudsenergi, og påvirke blodsukkeret bl.a. ved motion. Her er det lang bedre at give hesten noget krybbefoder der er lavt på stivelse og sukker, så den forholder sig roligt og forbliver i god form.   Olie i foderet Olie er en glimrende måde at forsyne hesten med langsom energi, der ikke tænder den op. Se efter produkter der indeholder hørfrøolie, der er høj på omega 3 fedtsyrer og som virker betændelseshæmmende, hvilket er en ekstra fordel, hvis din hest er lidt oppe i alderen. Andre olier som majsolie indeholder et højere omega 6 indhold, som kan have den stikmodsatte effekt. Det er evt. også en overvejelse værd, at vælge et foder der indeholder pre- og probiotics, da disse produkter støtter de nyttige bakteriekulturer i hestens fordøjelsessystem til at nedbryde de vigtige fibre i stortarmen.   Et godt råd er derfor, at øge de fiberholdige energiintensive fodermidler, hvis hesten taber sig, eller har brug for mere energi i vinterperioden, fremfor at tildele hesten mere kernefoder.      Forsidebillede: Tine Lessèl