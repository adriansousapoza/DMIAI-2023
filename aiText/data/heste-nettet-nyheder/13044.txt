64-årig vinder anden internationale GP sejr i år på DV-hest
2017-04-10T11:08:53
Den 64-årige tidligere svenske landsholdsrytter Mette Rosenkrantz vandt i weekenden sin anden overraskende internationale Grand Prix sejr i år, da hun sikrede sig sejren i den trestjernede Grand Prix klasse i Golden State Dressage i Murieta på den 17-årige danske Michellino vallak Marron   Alder ingen hindring Den i USA herboende og tidligere svenske landsholdsrytter Mette Rosenkrantz, der ellers ikke har været så aktiv på de internationale konkurrencebaner de senere år, har fået vind i sejlende og blod på tanden, efter at den 64-årige rytter vandt sin første Grand Prix for godt en måned siden i Burbank i USA. Dette stævne var oven i købet et World Cup kvalifikationsstævne ( se her).   Mette Rosenkrantx har siden hun begyndte at ride den 17-årige danske varmblods vallak Marron (e. Michellino / Woernitz) for nu et par år siden hurtigt formået at skabe resultater, uden at det egentlig var ambitionen at de to aldrende partnere skulle op og ride på topplan. Men det kom de altså.   Ekvipagen har hurtigt etableret et rigtigt godt samarbejde og det gav den 64-årige rytter mod på at prøve kræfter også i de internationale stævner og det har altså givet pote. Det vidner samtidig om, at man altså godt i en alder af 64 år kan få comeback med værdighed, såfremt man har den rigtige samarbejdspartner.   GP sejr i Golden State Dressage I weekenden vandt Mette Rosenkrantz på danskavlede Marron, så sin anden internationale GP sejr indenfor en måned. De sikrede sig sammen sejren i Golden State Dressage CDI3* Grand Prix'en i Murieta, Californien, USA med 67,960 procent. Sejren var næsten lige så overraskende og uventet for Mette Rosenkrantz, som deres første sejr i år, for blot en måned siden, hvor ekvipagen red til en sejr med 68,824 %. Men det kan være de skal vende sig til de, og nyde turen, mens den aldrende 17-årige DV hest stadig har kræfterne og lysten i sig.   Canadiske Wendy Christoff på Treffer blev 2'er i klassen med dommerkarakteren 66.900 og Sandra Verda-Zenatta på Wilhelm sikrede sig tredjepladsen med 65.360 procent.      Mette Roenkrantz med den 17-årige dansk avlede hest Marron, med hvem hun har vundet to internationale Grand Prix sejre i år.