Merrald glæder sig til Herning
2017-03-06T12:58:44
Nanna S. Merrald tager i år til Hingstekåringen i Herning for bl.a. at ride dressurchampionatet, på den hest hun købte tilbage i 2014 på elitefølauktionen   Købte føl i Herning Nanna S. Merrald købte i 2014 et hingsteføl på elitefølauktionen, Okslunds Zackadon e. Blue Hors Zack/ Blue Hors Don Romantic (opdr. Evamaija Thea Kristine Schmidt), som i år skal gå i dressurchampionatet. Med sig har Nanna ligeledes hingsten Orion e. Blue Hors Don Olymbrio/Solos Landtinus (opdr. Lisbeth B. Andersen), som stilles til kåring.   Debutanten Selvom Nanna har opnået og oplevet meget i sin tid i ridesporten, er det alligevel første gang hun har en hingst med til hingstekåring. - Det er første gang lige med det her, så det er ret spændende. Jeg stiller ham til kåring, fordi han ser godt ud og har godt med hingstepræg, i forhold til de andre hingste, jeg har derhjemme, så det kunne være sjovt at prøve kåringsvejen.   Hvad glæder du dig til?"Jeg glæder mig enormt meget til Herning-stemningen, det er jo nærmest vinterens højdepunkt. Og så glæder jeg mig til at se min hingst igen, og se hvordan han tackler hele Herning-atmosfæren. Han er til klargøring nede ved Jan (Jan Møller Christensen, red.), så det er ikke så ofte, at vi ses", Udtaler Nanna.   Kilde: HerningHorseshow        Anne Merrald her på Traneenggaards Akondo, ved JBK Horseshow 2015 i Odense. U-25 Grand Prix ( Foto: JP Foto)