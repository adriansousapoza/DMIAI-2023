Allan og Zick Flower vinder 2. kvalifikation af Bundgaard Byg Cup
2016-06-22T19:00:01
Sideløbende med de danske mesterskaber i dressur for seniorer samt DM i paradressur ved Broholm Horseshow blev der afviklet 2. kvalifikation af Bundgaard Byg Cup. 17 ryttere var til start, og vinder af kvalifikationen blev Allan Grøn og Zick Flower. 3. og sidste kvalifikation af Bundgaard Byg Cup 2016 finder sted på Vilhelmsborg sidst i august, mens finalen 2016 rides ved Blue Hors Dressage Event d. 18. - 20. november.   Sejr til Zick Flower 17 ekvipager var til start i Intermediare I lørdag, og her gik sejren til Allan Grøn og Zick Flower. Parret opnåede flotte 71.096%. 2. pladsen gik til Nanna Berg Christensen og Highlander med 69,430%, mens 3. pladsen blev vundet af John Hvalsøe Saul og Bella Donna med 69.342%. De 15 bedste ekvipager fra lørdag gik videre til Intermediare I Kür søndag, og her blev vinder igen Allan Grøn og Zick Flower med 72.917%. 2. pladsen gik ligeledes til Nanna Berg Christensen og Highlander, som opnåede 72.583%, mens 3. pladsen gik Karsten Hansen og Quantos med 72.042%.    I det samlet resultat fra de to dage blev vinder af 2. kvalifikation af Bundgaard Byg Cup Allan Grøn og Zick Flower med 144.013%. 2. pladsen gik ikke overraskende til Nanna Berg Christensen og Highlander med 142.013%, mens 3. pladsen gik til Karsten Hansen og Quantos med 140.682%.   Bundgaard Byg Cup Bundgaard Byg Cup er en kendt og traditionsrig landsdækkende turnering for ekvipager, der har opnået min. 60% ved start i en Prix St. Georges ved B-stævner eller 63% ved start i Prix St. Georges ved C-stævner i kvalifikationsperioden. Bundgaard Byg Cup rides over tre spændende kvalifikationsrunder i Intermediaire I og Intermediare I Kür. De 20 bedste ryttere går videre til finalen for at dyste om den prestigefyldte titel som vinder af Bundgaard Byg Cup.  Bundgaard Byg Cup er en hæderkronet turnering igennem mere end 10 år, og firmaet har bygget utallige ridehaller og stalde til dansk ridesport. Bundgaard Byg giver ridesporten en spændende og interessant turnering, samt en kyndig partner, når der skal bygges til heste og ryttere.   Kilde: DRF  Allan Grøn og Zick Flower (Arkivfoto: JP-Photo) Se alle resultater her.