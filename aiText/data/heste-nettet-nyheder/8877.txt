Course Designer Louis Konickx bygger NDT på CapaCity Showjumping Center
2012-05-02T07:19:07
  Banebygger ved stævnet er den internationale kapacitet Louis Konickx, Holland, som er kendt fra de største stævner rundt i verden, Amsterdam, Bordeaux, Gøteborg, samt ikke mindst fra dette års World Cup-finale! Stævnearrangøren indbyder i samarbejde med DRF, landets banebyggere til at komme tæt på og indhente inspiration ved at arbejde sammen med en så erfaren Course Designer under stævnet.  Den internationale CSI**, CSIJ-A, Nordic Development Tour afvikles, på CapaCity fra d. 24. - 27.maj 2012. Tilmelding gennem Dansk Rideforbund, jumping@rideforbund.dk. Du kan stadig nå at tilmelde dig frem til den 07.05.2012  Stævnet henvender sig også til ryttere under landsholdsniveau, som får chancen for at få erfaring og udvikle sig ved internationale stævner. Danske seniorer behøver ikke FEI-pas for at kunne ride. Lille Tur går i 120, 125 og 130 cm. Junior Lille Tur 125, og 130 cm. Kvalifikationskrav for danske ryttere er Rytterkategori 3!   Turneringen er for ryttere fra Danmark, Norge, Sverige og Finland, og turneringen skal bidrage til udvikling af nordiske ryttere på internationalt niveau.   De succesfulde nordiske stævner Nordic Development Tour forsætter i 2012. Med muligheden for at samle internationale ranglistepoint er Nordic Development tour en yderst attraktiv turnering for springrytterne. I Grand Prix'en på CapaCity Showjumping Center, rides der om præmier på mere end 170.000,- kr.   Med de 2-stjernede stævner fyldes en del af det behov, der er for flere internationale stævner i Norden. Stævnerne giver rytterne mulighed for at samle erfaring på hjemmeplan for sidenhen at forsætte videre ud i verden. Placeringer i Nordic Development Tour giver point på den internationale rangliste, hvilket også øger muligheden for at få start ved andre internationale stævner.  CapaCiyty-banen