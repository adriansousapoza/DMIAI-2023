Fredagens resultater til JBK
2016-10-15T00:31:43
Dagen startede med Childrenrytterne i deres første klasse, som i dag gik i 115 cm.  Her blev det Cecilie Kjær med Hungry Heart de Lux som løb med sejren efter en hurtig runde i 46.65 sek. Lige i hælene kom Emilie Weilsby med Fortuna efter en lynhurtig tur i tiden 46.98 sek. Det blev svenskeren Julia Wennerberg som med Dunsadle Princess fik placeret sig på dagens tredjeplads efter en runde med iden 47.63 sek.  Den næste klasse var dagens storetur for ponyerne som gik i 120 cm. Her blev det til endnu en dansk sejr, efter at Annestine Kibech Hansen med Eddies Dream fik lagt sig helt i spidsen efter en super tur i tiden 50.25 sek. De næste to placeringer i denne klasse røg begge til svenskerne, efter at Johnna Bergfeldt med Dawn Godess fik redet i tiden 52.04 om rakte til en andenplads og Mathilda Bohlin med Shirsheen Sea Breeze der kom i mål i tiden 53.08 sek.  I lilletur for ponyrytterne blev det Sarah Svendgaard med Powergirl der løb med sejren efter en flot fejlfri anden fase i tiden 26.92 sek i den 110 cm høje tur. Josefine Sandgaard Mørup fik placeret sig på andenpladsen efter at være kommet i mål i tiden 27.95 sek på Kantje's Valentijn og Caroline Nørgaard Winter fik med Colton Milton placeret sig på tredjepladsen efter at være kommet i mål i tiden 33.34.  Næste internationale klasse var lilletur for juniorrytterne, hvor det blev Emilie Weilsby med Quick Step der vandt den 120 cm store klasse efter en lynhurtig anden fase i tiden 29.29 sek. Mikkeline Gransøe fulgte lige efter med Palou de Ligny efter at have redet fejlfrit i mål i tiden 29.84 sek. Svenske Elin Glimberg var lige i hælene med Phoenix hvor de kom i mål i tiden 29.99 sek.  I storetur for juniorrytterne blev det Christina der vandt klassen med Camiccer S efter at have lagt sig stærkt og sikkert i front efter en hurtig runde i tiden 60.56 sek. Karoline Vistesen Graversen fik placeret sig på andenpladsen efter at være kommet i mål i tiden 62.47 sek med Sir Edvard. Victoria Kortiftz fik redet Limbo rundt på den 135 cm store bane i et tempo der rakte til en tredjeplads.  Så blev det tid til de ældste ryttere i selskabet i lilletur i 120 cm i CSI*. Her blev det til endnu en dansk sejr, efter at Emilie Henningsen Schaefer fik redet lynhurtigt rundt på Joy KLT i tiden 53.44 sek. Svenske Hanna Carlsson fulgte stærkt efter med Ballintenskin Drumderry Flight i tiden 53.94 sek som var nok til en andenplads i dagens klasse. Alexandra Nobel fik redet sig ind på tredjepladsen med Luciana i tiden 56.89 sek.  I storetur blev det i dag til norsk sejr. Det blev Sanne Sofie Hansen som med Cesar der formåede at ride hurtigst i dagens 135 cm klasse, efter de kom i mål i itiden 56.38 sek. Cristoffer Nerving Møllekær fulgte lige efter med Zidane hvor de kom i mål i tiden 56.79 sek. Thomas Sandgaard formåede med Nøremøllehøjs Ariel at placere sig ganske få hundredele efter Cristoffer, og med tiden 56.79 sek fik de placeret sig på tredjepladsen.  Alle dagens resultater kan ses HER. 