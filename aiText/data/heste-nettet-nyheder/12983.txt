1. afdeling med testrytter Schneider
2017-03-12T09:06:42
Første afdeling af fremmedryttertesten af dressurhestene fandt sted lørdag eftermiddag, hvor tyske Dorothee Schneider skulle på ryggen af 10 unge heste, så det blev til et par travle timer, inden aftenens gallashow, hvor hun selv skulle ride Sezuan   Tester ungheste i første afdeling Dorothee Schneider skulle på hver eneste af de 10 heste i dagens afdeling efter at hestens vanslige rytter havde været på ryggen først, hvorefter Dorothee Schneider steg på ryggen af hestenen, så det blev til nogle ganges opsidning og nedsidning inden alle 10 heste var afprøvet. Det foregik i en dejlig rolig og afslappet stil, som tilsyneladende bekom de unge og urutinerede heste rigtig godt. Dorothee Schneider skulle så bedømme hestene på deres ridelighed og kapacitet.   Egen ridning som udgangspunkt Dorothee Schneider har naturligvis sin egens ridning som udgangspunkt, når hun vurderer hestene, og de kan jo være redet lidt anderles end hun selv rider, men da den dygtige tyske dressur rytter rider dem alle selv, bedømmes de i det mindste konsistent. det var også rydeligt, på hendes kommentarer undervejs, at hun generelt gerne vil se hestene bedre foran sig, så det forøger deres afskub bagfra, og kommer pænt frem mellem benene, frem til en let kontakt. I de fleste tilfælde responderede hestene fint på Dorothees anvisninger og de blev stort alle bedre under den kyndige testrytters korte ridt.   Højgaardens Santos i front Den hest som Dorothee belønnede med de bedste karakterer for ridelighed og kapacitet var i dag, Højgaardens Santos (e. San Amour / Friendship), der er opdrættet af Stutteri Højgaardens Heste og ejet af Helgstrand Dressage. Dorothee Schneider belønnede Santos med 8,5 for ridelighed og 9,0 i kapacitet, og kommentatoren oplyste humoristisk, at Dorothee da kunne nå at købe hesten med hjem, hvis hun var så begejstret for den.   Da Santos allerede havde en 7. plads med sig fra de to indledende tests, der tæller 60% af den samlede afprøvning, ligger han nu samlet på 848 point og altså på en foreløbig førsteplads inden anden afdeling, der også rummer et stærkt felt og bliver testet søndag morgen. Det er bl.a. imellem de sidste 14 heste, at de seks bedst placerede heste fra de to første afdelinger befinder sig, så der kan nå at ske meget i rækkerne endnu inden de endelige resultater foreligger.      Dorothee Schneider på Sezuan (Arkivfoto: Jp-photo.dk)  