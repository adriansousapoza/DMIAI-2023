Udtagne heste til Unghestechampionatet i Herning
2012-11-05T16:13:16
  I weekenden blev de sidste to egnethedstests i dressur afholdt på henholdsvis Vilhelmsborg og i Ikast. Det betyder at de udtagne heste samt reserveheste til ungehestechampionatet i Herning nu er fundet     På Vilhelmsborg blev Svalegårdens Hottie e. Hotline/De Noir redet af Blue Hors-berider Maria Anita Andersen overbevisende vinder med samlet 9,4. Ind på andenpladsen med 9,0 samlet kom Zidane e. Zack/Ladoga redet af Mads Rom fra Helgstrand Dressage, mens tredjepladsen blev besat af Kleppenhus Deejay e. Don Romantic/Acorado I redet af Lone Bang med samlet 8,6     I går søndag gik så den sidste og dermed afgørende runde i Ikast. Vinder med også det højeste landsgennemsnit, blev Tailormade Ralph Lauren e. Skovens Rafael/A-dur redet af Silje Bakken med samlet 9,5. Han scorede bl.a. topkarateren 10 for sin galop. På andenpladsen kom Shiraz Majlund e. Sunny-Boy/Hertug redet af Simone Hoppe med 8,9. Tredjepladsen gik til Doncan Star e. Don Shufro/Racing Ace redet af Dennis Kjær med samlet 8,8   De 35 bedste heste og ligplacerede til 35. pladsen er direkte udtaget unghestechampionatet i Herning. Dette betyder i år at heste 37 heste er med i Herning og at skæringskarakteren blev på 8,3. Hingstene Blue Hors Don Romantic og Blue Hors Zack har hver på imponerende vis 7 afkom udtaget, mens Blue Hors Hotline har 4 afkom med. Det er også værd at bemærke at Skovens Rafael trods en relativ lille årgang har 3 afkom repræsenteret, heraf jo Tailermade Ralph Lauren.      Link til resultat fra Vilhelmsborg her Link til resultat fra Ikast her Link til liste over udtagne heste samt reservehest her      Svalegårdens Hottie og Maria Anita Andersen (Photo: JP-photo.dk)    Tailormade Ralph Lauren og Silje Bakken  (Photo: JP-photo.dk)    