Hestepassystem spillet fallit
2014-07-18T11:43:02
Velfærdsorganisationer lægger pres på lovgiverne for at få ændret den britiske implementering af hestepassystemet, og anvende det som rambuk over for den kaotiske velfærdssituation for de mange omstrejfende heste på de britiske øer.   Ejerløse heste Velfærdsorganisationen RSPCA, vil have myndighederne til at ændre og stramme den britiske udmyndigelse af hestepassystemet, der i den grad er spillet fallit i landet, og langt fra styres så stringent, som i Danmark. De begrunder de hårde ord med statistikker der påviser, at systemet der var tiltænkt at koble hver enkelt hest i landet til dens respektive ejer, er fejlet noget så eftertrykkeligt. Ifølge RSPCA, har op mod 70% af de britiske heste ingen identificeret ejer.   Problemet fortsat i vækst De foreslår at reglerne strammes op og bruges i kampen om at bekæmpe velfærdsproblemerne i landet relateret til de mange omstrejfende heste. Velfærdsorganisationen påpeger, at antallet af efterladte heste fortsat stiger i England og Wales og at der efterhånden kun er stærkt begrænsede muligheder for, at finde nye gode og vedvarende hjem til disse heste.   Ifølge RSPCA er antallet af henvendelser til organisationen steget ikke mindre end 16 gange, siden 2012, ligesom en anden hestevelfærdsorganisation Redwings, har oplevet en stigning i antallet af modtagne opkald om efterladte heste med mere end 75 % i det første kvartal af 2014.   Myndigheder skal stramme op RSPCA kræver, at myndighederne sætter ind overfor hestekrisen og tager hånd om og regulerer antallet af heste der importeres til landet, tager hånd om de mange efterladte heste, og gør noget ved myndighedernes manglende kontrol med det britiske hestepassystem. Organisationen opfordrer til, at myndighederne giver større bemyndigelse til organisationer og landejere til at gribe til handling overfor heste der er efterladt, til at afgræsse deres landområder.   Endnu er der ikke fremkommet formelle kommentarer fra myndighedernes side, til de seneste udspil fra velfærdsorganisationerne.      Hest uden chip, uden ejer og efterladt i RSPCA's varetægt