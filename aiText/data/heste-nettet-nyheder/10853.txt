Verdens højeste hest er død
2014-07-25T20:56:30
Den, ifølge Guninness Rekordbog, højeste nulevende hest, Goliat, er netop død i Texas   En kæmpe er død Goliat, som var det sigende navn for den store sorte Percheron vallak, der ifølge Guinness Rekordbog 2005, med sine 195,58 cm i stangmål, var den højeste registrerede nulevende hest. Det er han imidlertid ikke længere. Goliat er netop død i sit hjem Priefert Ranch i Mt Pleasant i Texas, USA.   Goliat en showhest Goliat var en del af et team på 6 Percheron heste, der hvert eneste år tilbagelagde mere end 40-60.000 mil svarende til 60-100.000 km om året, hvor han deltog som showhest på rodeoshows, paradeoptog, tivolier, udstillinger og heste shows.   En blid kæmpe Goliats ejer Bill Priefert udtaler om hesten "Goliat vil blive savnet af vores familie og vort firma. Det var et privilegium at eje et så fantastisk dyr. Goliat vil blive på ranchen og vil blive hædret med en særlig mindesmærke, så han vil blive husket for fremtidige generationer".   Jeff Rash, der arbejder på ranchen og havde sin daglige gang med Goliat, havde særligt flotte ord at give Goliat med på vejen til de evige kagtmarker, og beskrev den store Percheron med følgende ord:"Han var mere en blid kæmpe, mere end en verdensrekordholder, og helt bestemt meget mere end blot en hest. Hans hjerte var mildt og venligt, ydmygt og rent".   Verdens højeste Goliat var med sine knapt 2 m i stang dog ikke den højeste hest man har registreret - ej heller den største kæmpe af sin race.   En amerikansk Percheron kaldet Dr. Le Gear havde en stanghøjde på 2,13 m og var i sin livstid verdens største hest. Den er registreret som verdens næsthøjeste hest nogensinde efter Shirehingsten Sampson som blev målt til 2,19 m i stang.   Percheron hesten Percheron hesten er en koldblodsrace af den tunge kaliber, der oftest højdemæssigt falder ud mellem 160-180cm i stang, men som det fremgår i visse tilfælde kan blive noget højere.   Percheron stammer oprindeligt fra Frankrig, hvor den primært blev brugt og visse steder fortsat bruges som træk- og arbejdshest. Kun lokalt avlede eksemplarer af racen anses for at være ægte.   Racen betragtes som en af verdens mest populære og mest elegante koldblodsheste. Den går derfor ofte under betegnelsen " araberen blandt koldblodsheste", da den regnes for den mest ædle af de tunge koldblodsracer.        Goliat, foran sin 'campingvign' på en af sine mange turneer landet over, da han endnu bar titlen som 'verdens højeste nulevende hest'.