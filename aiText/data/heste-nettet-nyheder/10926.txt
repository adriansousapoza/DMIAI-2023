Trakehnerhopper og føl dystede på Broholm
2014-08-26T20:54:54
  I weekenden afvikledes Trakehner Eliteskue på Broholm, hvor de forhåndsudtagne føl og hopper dystede om titlerne som årets bedste     Bedste 3-års hoppe blev den smukke og velgående Ilaya "G" HT 1419 e. Aston Martin/Silvermoon(opdr. Trine Gitz, Slagelse). Ilaya fremstod storrammet, særdeles smidig og velfungerende med godt køns- og racepræg og hun indtog helt naturligt fløjpladsen i holdet og løb dermed med titlen "Årets Hoppe 2014". Placeret som nr. 2 blev Lumumba Sjælstofte efter Imperio/Pidroneur (opdr. Søren Rasmussen, Errindlev) Hoppen, der er helsøster til uvm-finalehesten Litvininko Sjæltofte, havde ved kåringen i sommers aflagt en 1-dagsprøve med årets bedste resultat og blev på Eliteskuet belønnet med en avlermedalje i sølv.     Årets hoppe i TAF 2014: Ilaya e. Aston Martin/Silvermoon     Bedste 4 års og ældre hoppe blev Koket Sct. Olav e. Connery/Hohenstein (opdr. Jørgen Retoft, Skibby/ejer af Rebekka Brandorff, Bække) K.    Bedste 4-års hoppe Koket Sct. Olav e. Connery     Årets bedste 2-års hoppe blev La Kayla e. Preussen-wind/Buddenbrock, avlet og ejet af Kaj Olesen, der også har opdrættet faderen Preussen-wind. . Anden bedste 2-års blev Honey Selsø e. Lacroze Selsø/Sixtus (opdr. Stutteri Selsø v/Janus Haubroe, Skibby)    Årets 2-års hoppe La Kayla e. Preussen-wind/Buddenbrock   Titlen "Årets Hoppeføl" gik til Primavera e. Hancock/Connery (opdr. Per Jensen, Klippinge)    Primavera e. Hancock/Connery   Bedste hingsteføl 2014 Hequna von Hestebjerggaard er avlet og ejet af Hestebjerggaard v/Mette Hansen, Boeslund. Føllet er efter Herakles (von Hestebjerggaard)/Kaiser Wilhelm.    Hequna von Hestbjerggaard e. Herakles (von Hestebjerggaard)/Kaiser Wilhelm     Ved skuet blev der uddelt 3 opdrættermedaljer - som før nævnt til Lumumba Sjælstofte, der blev tildelt opdrættermedalje i sølv. Opdrættermedalje i bronze tilfaldt Venedig HTPR 1243 - avler Bjarne Nørgaard, Lemming - ejer Lone Primdahl, Kolding, samt til Touch of Memories HTPR 1140 - avlet og ejet af Anders Dahl, Brabrand.   Link til katalog her