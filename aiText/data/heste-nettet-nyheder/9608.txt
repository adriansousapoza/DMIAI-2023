Nector van het Carelshof er død
2012-12-10T22:13:04
Den britiske VM-sølvmedaljetager Fiona Bigwood har på kort tid mistet to af hendes pensionerede internationale Grand Prix-heste, Nector van het Carelshof og Pablo Picasso.  Den 22-årige belgiske varmblods-vallak Nector van het Carelshof e. Randel Z, døde d. 6. december af hjertestop, mens han gik på fold. Nector var oprindelig ejet af australske Christine Doan, men fik først sin internationale gennembrud under Ingrid Klimke i årene fra 2000-2002. Nector blev i 2002 solgt til Fiona Bigwood, desværre blev det aldrig muligt for ekvipagen at konkurrere i længere perioder, dels blev Fiona mor og Nector døjede med skader. En smule succes blev det dog til, bl.a. ved World Cup kvalifikationen på Vilhelmsborg i 2006.   I sidste uge mistede Fiona ligeledes den 31-årige Pablo Picasso e. Pik Bube I. Med Pablo Picasso var Fiona en del af det britiske Junior landsholdet ved EM i 1993 og Young Rider landsholdet fra 1994 til 1996.   Kilde: Eurodressage.com    Fiona Bigwood og Nector van het Carelshof (Arkivfoto: JP-Photo)