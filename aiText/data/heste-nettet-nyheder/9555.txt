Åbent hus hos Stutteri Klosterheden
2012-11-21T08:08:37
I anledning af, at Stutteri Klosterheden er overdraget til Lisbeth og Jørgen Skovgaard, afholdes der åbent hus fredag d. 23 november fra kl 10-16, hvor dagen markeres med fremvisning af renoverede stalde, ridebane, clinic ved Margit Ørum m.m.     Om eftermiddagen fra ca kl. 14 vil der være clinic ved Margit Ørum, der rider Klosterhedens Zelecktion. Herefter vil der være fremvisning af afkom efter Sunny-Boy og der vil blive vist et udpluk af stedets salgsheste. På dagen serveres der pølser, kaffe, øl, vand m.m. og alle er velkommen. Efter renovering af stalde og udendørsfaciliteter, tager stedet imod nye pensionærer, tilridningsheste og heste til videreuddannelse. Der vil være mulighed for undervisning af Margit Ørum o.a. både for pensionærer og udefra kommende ryttere.     Margit Ørum udvider sit dyrlægearbejde med klinik for smådyr. Hun har hidtil arbejdet mest med heste i sin praksis og fortsætter selvfølgelig med dette.   Stutteri Klosterheden fungerer stadig som hingstestation og vil fortsætte som tidligere år med inseminering af hopper med hingste fra både ind - og udland.     Arrangementet finder sted på:   Stutteri Klosterheden Ringkøbingvej 143 7660 Bækmarksbro   Link til Stutteri Klosterheden her     