DLG satser målrettet på hesteområdet 
2011-08-18T12:57:19
Med ny organisation og koncept er DLG parat til at gå den kommende hestefodersæson i møde med nye fordelagtige tiltag. Fremover bliver det muligt at bestille alle koncernens hesterelaterede produkter (Tjørnehøj Mølle, Dangrønt, Spillers, Krafft, strøelse og vitaminprodukter fra Vittfoss) et sted og gennem samme konsulent. Den nye satsning er særligt målrettet større hestehold, som nu kan tilbydes endnu mere værdi og flere fordele ved at samle alle indkøb et sted.  DLG ejer i dag datterselskaberne Tjørnehøj Mølle, Vittfoss og Dangrønt, som alle producerer hestefoder, tilskud og mineraler. Desuden sælges hestefoder gennem koncernens kæde, Land & Fritid som med over 60 butikker henvender sig bredt til alle hesteejere. Pr. august 2011 er alle koncernens hesteaktiviteter nu samlet under en samlet organisation, som fremadrettet satser målrettet på at kunne tilbyde de større hestehold en totalleverandør og indtage positionen som markedsleder.  I spidsen for den nye organisation kommer et velkendt ansigt fra branchen, nemlig Jacob Jessen. Han er uddannet landbrugstekniker, med speciale i fodring af konkurrenceheste i hård træning. Jacob Jessen kommer fra en stilling som salg-og rådgivningschef for First Horse, og har desuden de sidste to bedækningssæsoner været tilknyttet Andreas Helgstrand og hjulpet med hingstene som hesteinseminør. Tidligere har han desuden gennem otte år, været daglig leder på Stutteri York. -"DLG ønsker med denne satsning på hesteområdet at skabe nye muligheder for vores mange hestekunder, som vil opleve, at det fremadrettet er lettere at samle sine indkøb, lige fra korn, fuldfoder og musli til vitaminer, strøelse, halm, hø og andre produkter", fortæller underdirektør i DLG Service & Energi, Jan Röhn Pipper. Seks produktionskonsulenter vil fremadrettet være fokuserede hestekonsulenter, som kan yde kvalificeret rådgivning på hele sortimentet Den nye organisation kommer desuden til at bestå af en faglig gruppe, som har til formål at sikre produktudvikling efter forbrugernes behov, samt rådgive kunder og afholde seminarer og foredrag rundt i landet.  I den kommende tid, vil det nye koncept introducere de mange, nye muligheder DLG kan tilbyde danske hestehold. Kontakt gerne Jacob Jessen på tlf. 51743665 eller på mail jco@dlg.dk såfremt du måtte ønske at høre hvilke muligheder den nye organisation kan tilbyde netop dit hestehold. Kilde: Pressemeddelse