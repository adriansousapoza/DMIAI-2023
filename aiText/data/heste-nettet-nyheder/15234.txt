U25-vinder uden finale
2020-12-27T13:10:54
U25-vinderen af ECCO Cup er blevet kåret for 2020 uden at der er afholdt en reel finale   Ikke muligt at afholde finalestævne 2020 har på mange måder været et mærkværdigt år, hvor det har været mildest talt udfordrende at afvikle stævner. Finalen for U25-rytterne i årets ECCO Cup måtte derfor også udskydes ad flere omgange, og nu er den endelige beslutning om helt at aflyse årets finale så truffet i samarbejde med ECCO. Det skyldes, at nogle af de deltagende ryttere vil falde for aldersgrænsen på 25 år, hvis finalen flyttes til en ny termin i 2021.   Kåret på grund af resultater Vinderen af ECCO Cup for U25-ryttere i 2020 kåres derfor på baggrund af resultaterne af årets to kvalifikationer (3. kvalifikation blev desværre også aflyst pga. corona). Den ekvipage, der har samlet flest point og dermed kåres som vinder, er: Josefine Dahl Hoffmann / Hønnerups Driver. Stort tillykke Josefine!      Udover Josefine Dahl Hoffmann / Hønnerups Driver var yderligere seks ekvipager tilmeldt finalen - disse vil alle blive præmieret af ECCO. Ligeledes tillykke til jer med de flotte præstationer. De seks resterende finalister er: Emma Skov / Cracker Jack Caroline Vang Klemmensen / Sack Michala Mejlgaard Jensen / Trebiz Pernille Kock Rasmussen / Heslegård's Robert Trine Lind / Jubi's Tenacity Sandra Aagard Hyrm / Heslegård's Rismon      U25-vinderen af ECCO Cup er blevet kåret for 2020 uden at der er afholdt en reel finale  