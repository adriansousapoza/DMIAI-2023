Dramatik: to starter til Maria
2016-10-23T21:22:56
Stor dramatik i starten af Maria Anita Andersens ridt i CDI2 Intermediare ved Odense Horse Show. Tredjepladsen kom først i mål efter en helt usædvanlig, men helt korrekt dommerbeslutning, der resulterede i en omstart af Marias ridt.   Maria og Ludowitz i støj-drama Der opstod stor dramatik på banen kort tid efter starten på den to-stjernede intermedieres sidste sidste ridt, med Maria Anita Andersen og Ludowitz e. Londondarry / de Niro, da de i starten af deres ridt blev forstyrret. De sikrede sig i lørdagens Prix St Georges en flot tredjeplads. Derfor var der store forventninger i salen til klassens sidste ekvipage, hvor deres ridt helt ufortjent fik en mildest talt uheldig start.   Kort efter starten af programmet opstod der støj nede bag venstre hjørne af dommerbordene, da nogle rullende madbure blev skubbet hen ad gulvet og skramlede voldsomt. Det blev for meget for stakkels Ludowitz, der ud for dommerne i starten af trav programmet, sprang til siden og fremad i galop. Maria Fik heroisk og hurtigt, kontrol over situationen igen, men madburene skramlede nok engang højlydt, Ludowitz reagerede påny, og ekvipagen tabte rytmen og øvelsessekvensen blev brudt. På dette tidspunkt var Ekvipagen ved modsatte kortside af dommerne.   Dommer udviser fair-play! Resolut lød dommernes klokke og overdommer Katrina Wuest sagde i højtaleren "We will give you another chance!". En meget lettet Maria svarede "Oh thank you". Maria og Ludowitz samlede sig hurtigt sammen igen og gennemførte et flot ridt, uden at spøgelser i hjørnet, hvor støjen kort tid forinden var kommet fra. En dommerindgriben, der hvis før - så yderst sjældent er set - men som for alle i salen opfattede som både en korrekt og sympatisk beslutning.   Maria og Ludowitz kom godt igen! Maria og Ludowitz kom rigtig godt igen og udførte et flot ridt, så godt at de fik nok til en fuldt fortjent samlet tredjeplads med en pointsum på 72,079 i klassen, under stor jubel fra publikum. Det var en synlig berørt og taknemmelig Maria, der kastede et blik mod himlen og udløste et fuldt forståeligt lettelsens suk efter endt ridt, og taknemmeligt klappede sin tro partner.     