Hunterklasse med dansk placering
2014-07-10T02:54:51
Hvert år byder det traditionsrige stævne i Falsterbo på masser af showklasser. Heriblandt er den årligt tilbagevendende hunterklasse, som i år havde en dansker til start. Det lykkedes den danske militaryrytter Niels Goldschmidt på Lasse efter Buddenbock/Liebelle at komme fejlfrit igennem banen, som løber rundt om Falsterbos anlæg med start og slut er på den internationale springbane. Det er en klasse der afholdes i metode c, jagtspringning, hvilket vil sige at får man fejl, bliver der lagt strafsekunder på sin tid i stedet for fejl, hvilket betyder at man stadig har mulighed for at ride sig til en høj placering på trods af fejl. Niels Goldschmidt endte på en tredjeplads, med lige over et sekund til 2. pladsen, som blev besat af Jonna Friman. 1. pladsen blev vundet af Sandra Gustafsson, havde redet stærkt på den relativt lange bane, og var næsten 7 sekunder hurtigere end Niels. Jonna havde dog fået 5 fejl og dermed strafsekunder rundt på banen, men alligevel red hun hurtigt nok til en 2. plads. 4. pladsen blev Katrin Norling. I klassen var der høje doteringer - Sandra kunne tage hjem med intet mindre end 40.000 svenske kroner - Jonna kunne tage 15.000 svenske kroner med sig. Niels og Katrin kunne tage hhv. 10.000 og 5000 svenske kroner med sig hjem. Niels Goldschmidt skal i øvrigt ride det danske mesterskab i weekenden i military på Lasse, som afholdes samtidig med det internationale militarystævne til Copenhagen Eventing. Copenhagen eventing afholdes i Bernstoffparken med springningen og dressuren samt med terrænspringningen på de smukke arealer på Lundegården i Høsterkøb. Så skal man ikke til Falsterbo og se deres spændende klasser, kunne det være en oplagt mulighed at tage forbi Bernstoffparken og Lundegården i stedet. Se resultat af hunterklassen HER. Kilde: falsterbohorseshow.se