De danske bronze piger ved EM
2011-08-01T13:09:23
De danske ponyryttere har denne weekend forsvaret de rød hvide farver ved EM i Polen. Det bedste resultat for de danske dressurryttere blev bronzemedaljen, som de vandt i holdkonkurrencen i dressur. Derudover blev der redet om de individuelle EM titler, her blev det dog ikke til nogen medaljer til Danmark. Men de dygtige dressur pony piger leverede alligevel flotte ridt. Således blev det i kür finalen til en delt 10.plads mellem Maya Jørgensen på Modderbeek´s Flo samt Caroline B. Schmidt med Campari W. De to ryttere opnåede begge 72.975%. Lige bag dem på en 12.plads var Emilie Holm Toft med ponyen Dreamgirl. Emilie og Dreamgirl blev belønnet med 72.925% for deres ridt. Guldmedaljen gik til Holland, der ligesom hos de store heste også i ponysporten er en stærk nation. Det var Dana van Lierop med Equestricons Day of Diva der blev europamester. Både sølv og bronzemedaljerne gik til Tyskland, hvor det var Lena Charlotte Walterscheidt og Jessica Krieg der tog placeringerne.