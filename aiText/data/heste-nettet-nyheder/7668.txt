Rød løber og foredrag hos Hööks
2011-05-05T22:26:26
Hööks i Aarhus havde mandag den 2. maj indbudt alle kunder til et særligt aften arrangement. Der var lagt op til en helt eksklusiv aften med rød løber og brændende fakler ved indgangen. I dagens anledning havde Hööks besøg af hestetandplejer Glenn Espensen, der fortalte om vigtigheden af at bruge en tandplejer til sin hest. Derudover fortalte Glenn Espensen om de forskellige problemstillinger der kan være omkring hestens mund og bid. Ligeledes havde de fremmødte mulighed for at stille spørgsmål til Glenn Espensen. Det var dog ikke kun tænderne der var i fokus. Christina Pape fra Back On Track var ligeledes på besøg for at fortælle om BOT produkterne, og svare på de spørgsmål kunderne måtte have. Hööks fortæller til Heste-Nettet at de var aldeles tilfreds med fremmødet der var over alt forventning.