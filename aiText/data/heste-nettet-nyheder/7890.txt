Medaljeregn over danskerne ved NM i military   Opdateret
2011-07-11T21:19:15
I den forgangne weekend blev der afholdt nordiske mesterskaber i military med Sportsrideklubben som arrangør Dannebrog til tops fem gange De danske militaryryttere leverede ved det netop overståede NM absolutte toppræstationer, og kunne derfor inkassere hele fem guldmedaljer. Mia Hastrup vandt individuelt guld for seniorer. Derudover vandt det danske seniorhold ligeledes guld i holdkonkurrencen. Holdet bestod af Mia Hastrup, Louise Nielsen, Anne Dorthe Møller og Lærke Larsen.  Lærke Larsen Foto: Fuzzfoto.dk Det var dog ikke kun de danske seniorer der tog guldmedaljer, ponyrytterne satte sig også på førstepladsen i holdkonkurrencen. Her bestod holdet af: Benjamin Jørgensen, Mai Kaas, Lecia Remmevad og Christina Sand Bygge.  Lecia Remmevad Foto: Fuzzfoto.dk  Benjamin Jørgensen Foto: Fuzzfoto.dk Individuelt blev det ligeledes til guld hos junior/youngriders hvor Camilla Sæbø-Hansen vandt, og holdet vandt samlet en flot sølvmedalje, og ligesådan tog Mai Kass også den individuelle guldmedalje hos ponyerne.  Camilla Sæbø-Hansen Foto: Fuzzfoto.dk Tragisk ulykke ved NM Desværre var NM også stedet hvor en tragisk rideulykke kostede en hest livet. Den svenske rytter Maria Bredberg havde et uheld i landingen sidste forhindringer med sin 17-årige hest Cinamon. Uheldet bevirkede at hesten snublede i landingen, hvorved den brækkede nakken og døde på stedet. Ekvipagen var den første ekvipage på banen, og arrangørerne valgte efterfølgende at tage forhindringen ud af konkurrencen. Hestenyheder på Facebook? Find Redaktionens side her. 