Talentfulde Hello Guv'nor solgt
2017-01-31T11:52:38
Hello Gov'Nor, der er en 12 års belgisk varmblod e. Diamant de Semilly/Papillon Rouge, har indtil nu været redet af verdensranglistens tidligere nr. 1 Scott Brash fra England. Nu er hesten blev solgt til amerikanske Emma Heise fra hans nu tidligere ejere og Scott Brash's sponsorer Lord & Lady Harris & Lord & Lady Kirkham.   Første gang Scott Brash startede Hello Guv'Nor var tilbage i 2014. Hello Guv'nor var ude det meste af sæsonen i 2015, men kom godt tilbage i 2016. I august vandt ekvipagen bl.a. en klasse ved det CSI5* i St. Moritz i Schweiz, men deres bedste resultat skete en måned tidligere - de sprang to fejlfrie runder til CHIO Aachen Nations Cup i Aachen i Tyskland, hvilket er en kæmpe præstation. Ekvipagen blev sidst set sammen i midten af december, hvor de blev nr. 3 i den CSI5* Grand Prix i Olympia ved London International Horse Show.  Emma Heise er en af USAs kommende stjerner. Siden 2015 har hun været en formidabel rytter på CSI2* niveau rundt om i Europa, hvor hun har vundet rigtigt meget på flere af de bedste baner i verdenen. Hun er oprindeligt fra Illinois, og den kun 17-årige rytter bliver trænet af Laura Kraut og Nick Skelton. I lighed med mange andre ryttere, er hun i Wellington i Florida i vintersæsonen.  "Det er meget spændende, da han er min første rigtige tophest. Vi kommer til at starte langsomt, og bygge vores selvtillid op sammen" kommenterer Emma Heise.  Emma Heise håber at komme til at starte Hello Guv'Nor til Global Champions Leauge stævnerne i løbet af foråret og sommeren.     Arkivbillede. jp-photo   Kilde: noellefloyd.com