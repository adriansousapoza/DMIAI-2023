Landsstævne i Kørsel med Hest og Vogn 
2012-06-05T16:14:41
I weekenden den 9. og 10. juni samles en stor del af Danmarks bedste kuske for at køre Landsstævne på Vendsyssel Køreforenings smukke baner på Holtegaard mellem Hjallerup og Dronninglund. Kuskene har her mulighed for at konkurrere på de baner og forhindringer, som vil blive brugt til Nordisk Mesterskab i 2013.  Lørdag d. 9. juni dyster kuskene både i dressur og forhindringskørsel med deres flotte heste og vogne.   Søndag d. 10. juni bliver der kørt rigtigt stærkt i maraton, hvor hele 7 forhindringer skal passeres i fuld fart, heriblandt både stor vandgrav og bro. Forhindringerne ligger tæt på hinanden og publikum har mulighed for at følge med i, hvad der sker i flere af forhindringerne på én gang.   Alle publikum er meget velkomne til at komme og se de dygtige kuske køre begge dage. Cafeteriet har selvfølgelig åbent med alt godt til ganen.  Tidsplan og program kan findes på foreningens hjemmeside www.vendsysselkoreforening.dk  Finn Qvist fra Vendsyssel Køreforening, Dansk Mester i 2008