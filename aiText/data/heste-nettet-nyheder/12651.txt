Bevægende farvel til en enestående hest   Opdateret
2016-12-14T23:40:11
Det blev et ligeså følelsesmæssigt bevægende farvel til Valegro på en stemningsspækket Olympia arena, onsdag aften som alle havde ventet på i måneder og set frem til med blandede følelser af glæde, vemod og beundring for denne fantastiske hests præstationer   Elsket og beundret Valegro, elsket af mange - beundret af endnu flere. Hesten, der har taget britisk dressur fra en nichesportsgren i landet der ellers elsker sportsheste, men primært har haft tradition for spring- og showheste, til at blive mainstream og populært. Han fanget hele nationens opmærksomhed og har gjort sporten mere end almindeligt populær både i Storbritannien, men også langt udenfor landets grænser.Valegro blev til aften fejret på bedste beskub for sit store bidrag til dressursporten og kappet ud af banen efter sin sidste svalesang på den internationale dressur arena, som han så selvsikkert har færdes på de senere år under sin rytter Charlotte Dujardin.   Bevæget afsked Valegro tog i går aftes afsked med rampelyset og blev i den grad hædret i et propfyldt Olympia Stadium, hvor alle blandt publikum havde samme målsætning med aftenen - at de under alle omstændigheder ikke ville gå glip af denne særlige begivenhed. Og særlig det blev den! bevægende smuk og følelsesladet.   Taler til en særlig hest Charlotte Dujardin lagde ud med at vise sit storslåede 2012 Grand Prix kûr program, efterfulgt af følelsesladede interviews med Richard Waygood, Richard Davison, Carl Hester,Charlotte Dujardin og Valegros hestepasser Alan Davis,. Der blev sagt mange smukke ord, om det bidrag denne hest på ganske få år har bidraget til sporten, under stor bevågenhed fra et forventningsfuldt og bevæget hjemmepublikum i total koncentration og en opmærksomhed, der var rettet intenst mod de oplyste talere i den store sal.   Valegro i ophøjet ro Stjernen selv tog det hele med ophøjet ro. Charlotte Dujardin red afslutningsvist Valego rundt i arenaen under spotlights og dæmpet belysning under afdæmpet tiljubel fra tilhørene - et ridt der så ud som om Dujardin og alle andre helst ikke så det nogensinde komme til ende - med det gjorde det!.........   ............ med ordene........   .......................EN STOR TAK TIL VALEGRO!   Se endvidere portræt artiklen her: Carl Hester: Om livet efter Valegro     