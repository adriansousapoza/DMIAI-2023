UNO Donna Unique i endnu en sejr
2012-05-22T16:37:31
I søndags blev det endnu en storslået sejr i München til svenske Patrik Kittel og DV-guldmedaljehoppen Uno Donna Unique e. Don Schufro/Falkland, da de med 78,098 % vandt St. Georg Special for 7-9 årige heste, en kvalifikationsklasse for Nürnburger Burgpokal finalen.  Nadine Capellmann indtog andenpladsen med Diamond Hit-datteren Diamond Girl. Ekvipagen scorede 72,537 %. Diamond Hit er en Don Schufro-søn, der virkelig slår igennem som faderhingst til flere succesfulde døtre. I Danmark har Maria Anita Andersen stor succes med Loxana og Anette Ejlersgaard ligeledes med Gørklintgårds Dublét.  Danske Kirstine Møller blev også placeret med henholdsvis Reve en noir e. Riccione/Lanthan på tredjepladsen pg Blanc Pain e. Peron junior/Silvermoon på sjettepladsen. Resultatliste    UNO Donna Unique med Andreas Helgstrand (Arkivfoto: JP-Photo)