Stjernehopper i Blue Hors championaterne
2014-06-30T10:43:01
  Fredag og lørdag afholdte Blue Hors deres årlige championater for 3- og 4-årige rideheste efter stationens hingste. Det blev to hopper, begge af særdeles høj kvalitet, der tog sig af sejrene   Vinder af 3-års championatet blev den ultra højstillede og særdeles velgående og meget ridelige Nørregårds Famous e. Blue Hors Don Romantic/Fürst Heinrich nydeligt og følsomt fremvist af Mette Rasmussen. Hoppen er opdrættet af Stutteri Nørregård/v. Ruth Knudsen, men blev som føl solgt til Janni Rosenkjær Brolund, der stadig ejer hoppen. Især hoppens galop er helt i særklasse meget rummelig, balanceret og helle tiden i flot op-ad-bakke tendens. Championatets to finaledommere Klaus Munkedal og Jørgen Hvenegaard tildelte Nørregårds Famous 8,5 for sportstype, 8,0 for trav, 9,5 for galop, 9,0 for skridt, 8,5 for ridelighed, 9,0 for potentiale og samlet 8,75.    Nørregårds Famous og Mette Rasmussen (Foto: Christine Prip)     4-års klassen blev vundet af den imponerende hannoveranderhoppe Romanova e. Blue Hors Romanov/Danone I rutineret og flot fremvist af Rikke Dupont. Hoppen er netop blevet bedste hannoveranerhoppe ved den danske hannoveranerkåring, hvor de tyske dommere bl.a. tildelte hoppen et rent 10-tal for trav og udtog den til den tyske hannoveranerchampionatsfinale, der afholdes i Verden samtidig med UVM. På Blue Hors blev det også til topkarakteren for hoppens super smidige trav. Denne klassehest med absolut internationt format opnåede 9,0 for sportstype, 10 for trav, 9,0 for galop, 8,0 for skridt, 9,0 for ridelighed og 9,5 for potentiale.    Romanova og Rikke Dupont (Foto: Christine Prip)     Resultat 3-års finale 1. 8,75 Nørregårds Famous e. Blue Hors Don Romantic/Fürst Heinrich, redet af Mette Rasmussen 2. 8,67 Touch Down e. Blue Hors Touch Me/Bernstein, redet af Steen S Blicher 3. 8,25 Kamar´s Don Noir Hit e. Blue Hors Don Romantic/Sandro Hit, redet af Morten Kappel 4. 8,08 Donna Latifah V. e. Blue Hors Don Schufro/Lauries Crusador, redet af Katrine Kraglund 5. 7,92 Zuran Klintgaard e. Blue Hors Zack/Blue Hors Don Schufro, redet af Astrid Therkelsen Grøn 6. 7,83 Kjeldbjergs Fallulah e. Blue Hors Romanov/Blue Hors Don Schufro, redet af Lennart Lindberg 7. 7,50 Ninotchka e. Blue Hors Zack/Regazzo, redet af Hesselhøj 8. 7,33 Zodiaque H e. Blue Hors Zack/Solos Landtinus redet af Sissel Holfelt   Resultat 4-års finale 1. 9,08 Romanova e. Blue Hors Romanov/Danone 1, redet af Rikke Dupont 2. 8,50 Uno Zensation/ Sir Donnerhall I e. Blue Hors Zack, redet af Lotte Straarup 3. 8,17 Vestergaardens Dicte e. Blue Hors Don Schufro/Hohenstein, redet af Ida Hofman-Bang 4. 8,17 Boogie Woogie e. Blue Hors Zack/Ragazzo, redet af Ida Hofman-Bang 5. 8,00 Medina-wi e. Blue Hors Doolittle/Münchhausen, redet af Dan Iversen 6. 7,92 Blåhøj´s Zhakira e. Blue Hors Zack/Solos Landtinus, redet af Venessa Halb 7. 7,83 Thranegaardens Rostov e. Blue Hors Romanov/Diamond redet af Line Hougaard Høst Johansen 8. 7,67 Ryvangs Zafina e. Blue Hors Zack/Come Back II redet af Julie Dyrgaard