Ny rytter til Helgstrand
2013-09-13T20:29:44
 Anna Blomgren (Arkivfoto: JP-Photo)På Andreas Helgstrands hjemmeside kunne man i onsdags læse følgende nyhed:   Anna har efter næsten 5 års ansættelse ved Helgstrand Dressage valgt at søge nye udfordringer som rytter i Holland. Vi har været utrolig glæde for at have Anna i vores team. Vi glæder os til at fortsætte et godt samarbejde i fremtiden. Anna har været en stor del af hele Helgstrand Dressages succes de seneste år. Vi ønsker hende alt muligt held og lykke med det nye job.   Fra 1. oktober 2013 har vi ansat Severo Jurado Lopez som ny rytter i vores team. Severo kommer fra et job som 1. rytter ved Van Olst Horses i Holland. Han stammer fra Spanien og er 25 år gammel. Han har erfaring med både fremvisning af unge heste og har også konkurreret i Grand Prix på internationalt niveau. Han har bl.a. fornyligt redet sig til sejr i 4-års klassen i PAVO Cup i Holland, og var ligeledes til start i Grand Prix ved det store internationale stævne i Aachen i sommer. Vi glæder os, og ser frem til at byde Severo velkommen i vores team.   Kilde: Helgstrand Dressage  