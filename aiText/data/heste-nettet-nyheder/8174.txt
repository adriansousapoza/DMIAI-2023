International ponydressur af høj kvalitet
2011-10-22T11:42:44
I Carat Horse Team Pony Masters Kür fik vi set ponydressur af meget høj kvalitet, hvor de danske ryttere lagde sig flot i spidsen, men måtte til slut lade sig slå af tyske Sophie Kampmann.  Sophie Kampmann red Voyager e. Vivaldi/ Night-Power igennem et flot og fejlfrit program, hvilket blev belønnet med 72,68 %, og sejren var dermed i hus.  Herefter fulgte vores dygtige danske ryttere med Kristine Koch Bejstrup på 2. pladsen med Dornick-Son e. Dornick B/ Prh Bourbon med 70,80 %. Caroline Aarosin indtog 3. pladsen med 70,70 % på SL Lucci e. Lukas/ Bazar.  På 4. pladsen kom Caroline B. Smidt på PSW Desperado e. Fs Don´T Worry/ Domingo. Her var der tale om en meget flot pony med tre store og rummelige gangarter, programmet var flot udført og blev belønnet med 70,58 %.  Værd at nævne var også den lille og utrolig søde ekvipage, Iben Olkjaer Olsen på Magic Manipu. I modsætning til de andre store ponyer, er Magic Manipu kun en kat. 3 pony men med gangarter der både var rummelige og med stor mekanik.   Se resten af resultaterne her