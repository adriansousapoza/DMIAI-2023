Karina og Quite Quick vandt i Herning
2012-03-08T20:01:39
Karina Skou Truelsen og Quite Quick sejrede i årets første springklasse ved hingstekåringen i Herning.   Quite Quick er ren underdrivelse. Karina og den 9-årige vallak er lynhurtige på en springbane og det resulterer ofte i sejre ved både nationale og internationale stævner. Dagens MB springning på tid var ingen undtagelse. Med en fejfri runde i tiden 50,17 henviste Karina og Quite Quick (DV e. Quite Easy I/A'Khan Z opdrætter Andreas I. Rudbæk) Søren Møller Nielsen og Canon Ask (DV e. Carson Ask/Kannan opdrætter Stutteri Ask) til andenpladsen.    Søren Møller Nielsen og Canon Ask Foto: JP-Photo.dk   Michael Aabo red den 7-årige avlshingst Bøgegårdens Graf's Stakkato (Hann. e. Graf Top/Stakkato) ind på tredjepladsen.   Se resten af klassens resultater i dette link