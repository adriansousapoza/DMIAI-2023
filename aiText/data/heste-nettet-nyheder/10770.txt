Jytte Lemkow modtog Lis Hartels Mindepris 2014
2014-06-10T15:33:03
Dressurskribent Jytte Lemkow modtog søndag Lis Hartels Mindepris 2014. Prisen blev overrakt ved DM i dressur på Broholm af familien Hartel-Siesbye og Dressurens Venner.   Motivation for tildeling af prisen Gennem mange år har Jytte Lemkow skrevet talrige artikler og herigennem været med til at udbrede kendskabet til den klassiske dressur. Utrætteligt har hun fra adskillige stævner, mesterskaber og fra internationale begivenheder som Global Dressage Forum, formidlet budskaberne om dressuren på en saglig, kompetent og let forståelig måde - og ikke uden humor og personlig stillingtagen. Jytte Lemkow er en af pionererne indenfor formidling af den korrekte dressur, såvel nationalt som internationalt. En kapacitet og ildsjæl som er Lis Hartels Mindepris værdig.   Kilde: DRF