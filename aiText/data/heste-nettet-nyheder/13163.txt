Mere metal til de danske springryttere til NM
2017-06-30T23:15:28
I dag fortsatte holdkonkurrencerne til NM i Hammerö i Sverige, hvor det lykkedes de danske ryttere at skaffe mere metal til Danmark. Childrenrytterne lagde ud med at skaffe det mest ædle metal. Juniorrytterne fulgte i childrenrytternes fodspor, og endnu en guldmedalje kunne hænges om halsen på de danske holdryttere. Det lykkedes ungrytterne at ride sig til en bronzemedalje, og for U25 blev det til en sølvmedalje. Så ikke en dansk runde i dag uden ædelt metal.Guld til childrenrytterne Childrenrytterne blev udfordret på den 120 cm store bane for de maks 14 årige ryttere på heste. holdet bestod af Madelen Bennetsen med M.B. Hummels Acdc, Noona Wildfang Linde med Chelino 3, Kia Keller med Zaffran og Gustav Christian Jacobsen med Fayot. Det lykkedes rytterne at få holdet fejlfrit igennem første runde, hvorefter Danmark lå stærkt alene i spidsen. Gustav havde fået en enkel bom rundt på banen, men da det kun er de tre bedste resultater der tæller, kunne dette resultat fratrækkes. I anden runde kom der nerver på til de sidste ryttere, efter det blev til 8 fejl hos både Kia og Gustav. Men med fejlfrie runder af båe Madelen og Noona, var det muligt at fratrække det ene resultat, og det betød at Danmark sluttede med samlet 8 fejl, som rakte til guldmedaljen! Lige efter med 9 fejl fulgte Sverige og Norge fik sat sig på bronzemedaljen med samlet 16 fejl. Resultatet af klassen kan ses HER.    Guld til juniorrytterne Det var et meget stærkt hold, der var til start hos juniorrytterne i dag. Holdet bestod af Laura Baaring Kjærgaard med Carina, Kamilla Ladefoged Rasmussen med Errando, Christine Thirup Christensen med Lui Viton samt Anne Katrine Kolborg Johansen med Abildgaards Sonate. Ingen af de andre hold var i stand til at matche juniorrytternes præstation, og med samlet 0 fejl over begge runder, kunne juniorrytterne velfortjent hænge guldmedaljen om halsen langt foran vores skandinaviske naboer. Sølvet gik til Norge med samlet 9 fejl og bronzen var det nødvendigt med en omspringning mellem Sverige og Finland for at få afgjort. Her var det Sverige der trak sig sejrsrigt ud. Se resultatlisten HER.Bronze til ungrytterne Ungrytterne blev udsat for en 140 cm stor bane, og selvom rytterne kæmpede for det, blev det ikke dagens flotteste resultat af de danske ryttere. Holdet bestod af Helena Eva Blach med Ace of Corobell, Simone Hansen Scherff med Carlisca M, Sofie Yderstræde Bucka med Champion de Quidam RV samt Melissa Fobian med Calvin K. Der blev lagt skidt ud, efter at Helena udgik i første runde. Det betød, at de resterende rytteres resultater alle talte. Da Simone endte med 9 fejl, Sofie kom stærkt igennem med 0 fejl og Melissa fik 5 fejl, betød det at Danmark sluttede med samlet 14 fejl efter første runde. Rytterne gjorde, hvad de kunne for at rette op på det resultat, og det gav i sidste ende bronzemedaljen. Helena kom stærkt igen med 5 fejl, Simone lige så stærkt igen med en fejlfri runde, Sofie fik en ærgerlig bom og Melissa sluttede med at få leveret en fejlfri runde. Det betød, at efter de to runder blev det til samlet 18 fejl foran Finland der fik 24 fejl, men efter hhv. Sverige med 5 fejl og Norge med 7 fejl. Resultatlisten kan ses HER. U25 vandt sølv Dagens sidste holdmesterskab var for U25. Her lykkedes det at avancere en enkel plads, hvor rytterne fik redet sig til en sølvmedalje. Holdet bestod af Jessica Vinther Jensen med Levante 14, Camilla Ernst med Big Time, Pernille Tribler med Alfina 3 samt Gitte Dahl med Conan. Der var generelt tale om et mesterskab, hvor der var mange fejl for de deltagende ryttere. Jessia fik 6 fejl i første runde. Det resultat blev efterfulgt af 14 fejl fra Camilla. Pernille fik Danmark tilbage på sporet med 1 fejl og Gitte sluttede første runde af med 4 fejl. Det betød at vi gik ind i anden runde med samlet 11 fejl. Da Camilla udgik i anden runde, var alle resultater for resten af rytterne gældende. Her lykkedes det i anden runde Jessia at ride med en enkel tidsfejl. Det resultat kopirede Pernille og Gitte sluttede af med 5 fejl. Det betød anden runde samlet gav 7 fejl og et samlet resultat på 18 fejl - kun de 3 irriterende tidsfejl, som det lykkedes rytterne at få i anden runde fra en omspringning om guldet. Norge vandt guldet med samlet 15 fejl, og bronzen gik til Sverige med samlet 20 fejl. Resultatlisten fra klassen kan ses HER.  På søndag bliver de individuelle medaljer uddelt for de aldersgrupper, som i dag kæmpede om holdmedaljerne.