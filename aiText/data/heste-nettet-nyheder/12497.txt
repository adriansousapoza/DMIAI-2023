JBK’s talentpris til ung dressurrytter
2016-10-23T07:45:12
Odense Horse Show, har hvert år uddelt en JBK Horse Shows Talentpris. Årets talentpris går til Silla Engermann, der er et lokalt dressurtalent fra Fyn. Den særlige motivation for at netop Silja skulle have prisen i år, er det faktum, at hun i en alder af blot 18 år har uddannet flere ponyer og heste og allerede en erfaren dressurrytter, der har opnået konkurrencemæssige resultater   JBK Horse shows Talentpris Siden 2008 er JBK Horse Shows Talentpris blevet uddelt til unge talenter i dansk ridesport for at hædre og sætte fokus på de unge, talentfulde danske ryttere. Tidligere modtagere af prisen tæller talenter som Cathrine Dufour og Nanna Skodborg Merrald, som begge også har deltaget i stævnet i år, og i år går prisen så til endnu en dressurrytter. Prisen til årets talent i 2016 er sponseret af I.S.T Skandinavia og prisen er på 15.000 kroner.   18-årig dressurtalent Talentprisen blev uddelt ved gallashowet lørdag aften og udvælgelsen af Sille Engermann blev samtidig offentliggjort for hele salen - også for hende selv, idet hun ikke var blevet varslet på forhånd. Sille er blot 18 år, hun er lokal fra Fyn, hvor hun bor og træner, og hendes træner er berider Jon D. Pedersen.   I udvælgelsen af Sille til at modtage prisen, havde udvalget lag særligt vægt på, at Sille i en alder af blot 18 år på fornemste vis allerede har uddannet flere heste og ponyer. Hun har bl.a. tilredet og uddannet sin nuværende Grand Prix hest Darius, som hun debuterede med ved Odense Horse festival i år i U25, oplyste Jens Kronborg i den store arena ved offentliggørelsen af modtageren af prisen under gallashowet. Sille har endvidere redet på landsholdet som både pony-, junior- og nu ungrytter, Jens Kronborg bad herefter publikum om at tage godt imod Sille, som blev kaldt ind på arenaen for at modtage prisen.   Sidste prisuddeling Da JBK Horse Show lukker og slukker med i år, efter 10 års non-stop arrangementer, bliver Sille desværre også den sidste i rækken af ride talenter, der modtager JBK Talentprisen.   