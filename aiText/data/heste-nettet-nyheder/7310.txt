Sådan holder du din hest ung   Equipage
2011-01-10T14:24:11
Hestens alder siger ikke nødvendigvis noget om dens fysiske tilstand. Nogle heste er grå og trætte, allerede når de er seks år, andre er stadig sprælske, når de er 22. Her får du nogle gode råd til, hvordan du hjælper din hest til at holde sig ung. Det er svært - hvis ikke umuligt - at gætte en hests alder bare ved at kigge på den. En svajrygget hest behøver ikke være gammel, og en temperamentsfuld hest er ikke nødvendigvis ung. Hestens udseende og dens fysiske kvaliteter eller mangler skyldes først og fremmest hestens genetiske arvemasse. Men der er også en del, du kan gøre for at holde hesten ungdommelig. - En meget vigtig faktor er at tage hensyn til hesten under arbejdet. Skånsom ridning beskytter mod skader og holder samtidig hesten ung, siger hestetræner Ute Lehmann. Hvis hesten først bliver skadet, kommer den til at stå stille. Og intet ælder hestens organisme mere end stilstand. Vidste du, at? man ikke kan skelne en gammel hest fra en yngre på en blodprøve? Er blodværdierne gode, er alderen ligegyldig. - En hest bør holdes i gang - men på den rigtige måde. Den skal motioneres, styrkes og smidiggøres. På den måde holder man ikke bare hestens fysik i gang, men også dens hjerne, indlæringsevne og nysgerrighed spiller altså en rolle i forhold til alder, hvad enten man har to eller fire ben, siger Ute Lehmann. Ud over den rigtige ridning er det meget vigtigt, at hesten rører sig meget - især i sin ungdom. - Indtil hestene er omkring to år, udvikles deres sener maksimalt. Det niveau, de har nået på det tidspunkt, danner basis for resten af hestens liv, forklarer hestedyrlæge Kai Kreling. For at sikre hesten sunde ben skal den på fold så meget som muligt. For det er kun ved at bevæge sig, at ledbrusken bliver ernæret, smurt og dermed beskyttet. Derudover bliver musklerne også stærke. Læs resten af artiklen om, hvordan du holder din hest ung, på www.ridemagasinet.dk. 