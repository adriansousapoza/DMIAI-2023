Todd Flettrich og Otto vandt Grand Prix Special
2012-02-23T21:05:46
Todd Flettrich vandt i søndags Olympic Grand Prix Special på DV-vallakken Otto e. Rambo/Rampal med 71,422 % ved Global Dressage Festivals World Cup kvalifikation i Wellington, Florida.  16-årige Otto (opdr. Mette Olesen) blev oprindeligt redet af Heather Blitz, som debuterede Otto på Grand Prix-niveau for fire år siden.  Otto er ejet af Cherry Knoll Farm, og Todd har konkurreret på Otto på Grand Prix-niveau siden september 2009, og var en del af det amerikanske landshold ved VM, som sikrede USA en billet til OL i London.  Heather Blitz indtog selv tredjepladsen i klassen med den kun 9-årige DV-vallak Paragon e. Don Schufro/Loran (opdr. Richard W. Freeman Jr.) med 70,8 %. På fjerdepladsen fulgte endnu en DV-hest i form af Lucky Tiger e. Lucky Light/Caletto I (opdr. Ellinor og Jens Peter Aggesen), som med Pierre St. Jacques opnåede 66,089 %.