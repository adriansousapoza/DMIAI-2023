Det handler ikke kun om World Cup i Den Bosch
2012-04-22T13:55:19
Selvom Reem Acra FEI World Cup Finalen var hovedemnet i ´s-Hertogenbosch i denne uge, har undertoner af OL også spillet ind.  I forbindelse med afholdelsen af World Cup finalen er der sideløbende blev afholdt CDI4* dressur klasser i Grand Prix og Grand Prix Kür, hvor flere OL kandidater har konkurreret.  For Danmarks vedkommende har Nathalie zu Sayn-Wittgenstein og Digby lagt hårdt ud med sejr i både Grand Prix og Grand Prix Kür klassen, sidste nævnte med over 80 %. Digby er dermed i topform og så godt som selvskrevet til det danske OL-hold.    Nathalie zu Sayn-Wittgenstein og Digby, her i deres Kür i Den Bosch til over 80 %. (JP-Photo)   Lone Jørgensen har også leveret fine resultater i World Cup finalen, hvor hun i Grand Prix red til over 71 % og i den endelige Kür finale red sig ind på 10. pladsen med mere end 73 %. Mere imponerende er det, at Lones hest De Vito kun er 10 år og kun har gået få Internationale dressurklasser, og dermed stadig er relativ uerfaren på dette niveau. Det skal derfor blive spændende at følge Lone og De Vito de næste par måneder samt til DM, hvor landstræneren træffer den endelige beslutning, om hvilke ryttere der bliver endeligt udtaget til OL.    Lone Jørgensen og FBW De Vito i World Cup finalen (JP-Photo)  I Holland har de måtte sande, at de pt. kun har én rytter på verdensranglistens top 10, i form af ranglistens nr. 1 og gårdagens World Cup vinder, Adelinde Cornelissen og Jerich Parzival. Holland har mistet flere af deres topheste til alderdom, skader eller udlandet, hvor tabet af Edward Gals Totilas til tyskerne, har været det største.   Edward Gal har desuden mistet både Lingh og Ravel til USA og pensioneringen af Gribaldi, kort tid før dens død. Selvom Gal i øjeblikket har succes med Gribaldi-datteren Sister de Jeu og Next One, har ingen af dem dog gået internationale Grand Prix klasser til over 75 %. Gals nye sponsor Glock, har været ude og investere i en Grand Prix hest til Gal, i form af den 11-årige Glock Undercover e. Ferro/ Donnerhall. Selvom Undercover er uddannet til Grand Prix niveau, har den endnu ikke startet CDI stævner. Bedste bud på Gals OL-kandidat kan derfor meget vel være Blue Hors Romanov, som han overtog træningen af i november sidste år. Gal og Romanov havde deres CDI-stævnedebut her i Den Bosch, hvor det i Grand Prix Kür klassen blev en 4. plads med 75,6 %. Ligesom for Lone Jørgensen, har Gal og Romanov de næste par måneder til at finde melodien sammen i de internationale konkurrencer, inden det endelige hollandske hold bliver sat.    Edward Gal og Blue Hors Romanov i deres Kür til 75,6 % i Den Bosch (JP-Photo)  Hans Peter Minderhoud har efter EXQUIS Nadine er ude af billedet, Glock´s Tango som første hest. Minderhoud og Tango sluttede på en sjetteplads i gårdagens World Cup finale med 76,125 %. Minderhoud har dog også en dansk hest i baghånden, i form af DV-guldmedaljehoppen Donna Silver. Minderhoud har dog ikke konkurreret Donna Silver på internationalt niveau endnu.    Hans Peter Minderhoud og Glock´s Tango ved World Cup Finalen. (JP-Photo)  Hollandske Imke Schellekens Bartels er også kommet frem med et spændende OL bud i form af den 188 cm store Jazz-søn, Hunter Douglas Toots, som hun startede her i Den Bosch torsdag i Grand Prix til 72,8 % og fredag i Grand Prix Kür til 76,6 %. Imke var med Sunrise en del af det hollandske hold ved OL i 2008, samt ved VM i både 2006 og 2010.  Imke Schellekens Bartels og Hunter Douglas Toots i deres kür til 76,6 % i Den Bosch (JP-Photo)   