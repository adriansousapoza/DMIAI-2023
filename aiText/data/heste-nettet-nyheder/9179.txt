Ungrytterne fra start ved EM i dressur 
2012-07-12T18:57:45
Andreas Kragekjær og Rikke Lindberg var de første ryttere på det danske ungrytterlandshold, der var på banen ved EM i dressur, hvor 1. afdeling af holdkonkurrencen blev afviklet torsdag. Danmark ligger på en foreløbig 6. plads efter dagens klasse individuelt. Andreas Kragekjær ligger foreløbigt nr. 5, mens Rikke Lindberg er nr. 24. I morgen torsdag afgøres holdkonkurrencen efter 2. afdeling, hvor Nanna Skodborg Merrald og Cathrine Dufour skal ride. De danske dressurlandshold og talentarbejdet i dressur er sponsoreret af First Horse Hesteforsikring.   Kragekjær og Lindberg på banen Andreas Kragekjær og Rozo Soneca var første danske ekvipage på banen ved EM for ungryttere, der blev skudt i gang onsdag morgen. Ekvipagen leverede et flot program til 68,763 %, hvilket placerer dem på en individuel 5. plads efter 1. afdeling af holdkonkurrencen. Godt to timer efter var det Rikke Lindberg og Rigoletto, der skulle på banen levere deres præstation i holdkonkurrencen. Ekvipagen viste sig desværre ikke fra deres stærkeste side, og det blev til et program til 60,368 %, hvilket gav en foreløbig individuel 24. plads i holdkonkurrencen.   Holdmedaljerne afgøres torsdag I morgen torsdag afgøres medaljekampen i holdkonkurrencen ved EM for ungryttere, efter at 2. afdeling er afviklet om eftermiddagen. Her er det Nanna Skodborg Merrald på Millibar og Cathrine Dufour på Atterupgaards Cassidy, der skal give deres bidrag til det danske medaljehåb. Juniorernes holdmesterskab afgøres ligeledes over to afdelinger onsdag og torsdag.  Noget at forsvare De unge danske dressurryttere har noget at forsvare ved EM i Bern. Sidste år, hvor EM blev holdt i Danmark, blev det til hele otte medaljer - heriblandt EM-sølv til begge landsholdene.   Juniorlandshold til EM   Cecilie Lyndrup - Lambada Caroline B. Smidt - Donna Charian Mille Larsen Warncke - Lankjærgaards Donna Fetti Anna Zibrandtsen - Capriciella  Ungrytterlandshold til EM   Cathrine Dufour - Atterupgaards Cassidy Andreas Kragekjær - Rozo Soneca Rikke Lindberg - Rigoletto Nanna Skodborg Merrald - Milibar  Program EM (CDIOJY)  10. juli  Åbningsceremoni   11. juli 07.45: CDIOY - hold, 1. afdeling 12.30: CDIOJ - hold, 1. afdeling   12. juli 08.00: CDIOJ - hold, 2. afdeling 13.30: CDIOY - hold, 2. afdeling   13. juli 08.00: CDIOY - individuel, 1. afdeling 13.00: CDIOJ - individuel, 1. afdeling   14. juli 08.00: CDIOJ - individuel, 2. afdeling 13.00: CDIOY - individuel, 2. afdeling   15. juli 10.00: CDIOJ - kür 13.00: CDIOY - kür Kilde: DRF  Anna Zibrandtsen og Capriciella (Arkivfoto: JP-Photo9