Zettermann vinder Grand Prix'en i Falsterbo!   Opdateret
2014-07-13T17:21:39
Falsterbo Grand Prix er netop overstået, og sikke et Grand Prix! Alexander Zettermann red en helt forrygende tur, og kunne efterfølgende kalde sig vinder af Falsterbo Grand Prix på hjemmebane! I klassen havde vi danske Andreas Schou til start. I alt 11 ryttere blev kvalificeret til omspringningen, hvoraf 2 af dem havde 4 fejl med sig fra hovedrunden, da der rides i det der kaldes en winning round. I klassen var der intet mindre end 200.000 euro at ride om til deling mellem alle placerede! I klassen var der i alt 44 ryttere til start, og hovedspringningen bød på en del fejl hos de deltagene ryttere. Banen var af høj sværhedsgrad og stor, så der skulle absolut rides ordentligt, for at få den fejlfrie tur i hus. Tiden var til gengæld ikke stram. Oleg Krasyuk var den første fejlfrie i hovedrunden. Han red på den meget rutinerede K Club Lady efter Calido, som tidligere bl.a. har været redet af irske Cian O'Conner, som den fjerde rytter på banen, og Oleg præsterede en god og flydende runde. Patrick Stühlmeyer var næste fejlfrie på Chasmo efter Chin Chin. Han red en hel formiddabel tur, men i ind- og udspringet var han heldig med to bomme, som rullede i holderne. Tredje fejlfrie rytter er Alexander Zettermann på Cafino efter Cardento, og jublen brød løs på det svenske stadion! Som mange af de andre ryttere (hvor ikke alle havde heldet lige meget på deres side), havde han et par bomme som raslede faretruende i holderne i trekombinationen, men det gik så for ham. Men det var en helt fantastisk tur Alexander fik leveret! Andre Thieme på Contanga efter Catoki var næste fejlfrie, efter en tur hvor hesten ikke rørte en bom. Danske Andreas Schou var også til start i klassen. Han red på Lenardo Der Kleine efter Lenardo. Han fik leveret en ganske udemærket runde, hvor Lenardo viste sin kapacitet på flere spring rundt på banen - især tripelbarren kom han højt og flot over. Desværre bliver det til to bomme på vejen, og han får 8 fejl. Derefter kom endnu en svensker fejlfrit igennem banen. Det var svenske Niklas Arvidsson på Click and Cash efter Cash and Carry. Endnu engang bryder stadion ud i et jubelbrøl. For at kunne få lov til at starte en Grand Prix til internationale stævner på hest, skal rytteren være fyldt 18 år. I klassen var der en 18 årig rytter til start. Det var irske Bertram Allen på Molly Malone V efter Kannan. De har lidt for meget fart på over vandgraven, hvilket giver problemer for dem på de 6 galopspring efterfølgende til en høj lodret, som desværre falder. Der ud over får han endnu et spring. I alt slutter han på 8 fejl, hvilket må siges at være enormt flot gjort af sådan en ung rytter! Katharina Offel på Quebrache Semilly efter Le Tot de Semilly er næste fejlfrie, efter en god sikker runde.  Næste fejlfrie er Joe Clee på Utarmaro D Ecaussines efter Diamant de Semilly, efter en flot fejlfri runde.Omspringning Første rytter i omspringningen var Ashlee Bond på Chela Ls. Hun forsøgte sig med en rigtig hurtig tur, men fik desværre 4 fejl på vejen i tiden 47.40. Hun sluttede samlet med 8 fejl efter de to runder, da hun medtog 4 fejl fra hovedrunden. Anden rytter i omspringningen var også med 4 fejl fra hovedrunden David Will. Det lykkedes ham at ride fejlfrit i en rigtig hurtig tid i tiden 46,95 på Mic Mac du Tillard, som tidligere var redet af svenske Angelica Augustsson. Samlet efter de to runder det 4 fejl. Det var tydeligt at høre på svenskerne, at Mic Mac tidligere var redet af Angelica - hver gang den var på banen både i Nations Cup og i Grand Prix'en, blev der klappet lidt mere og lidt højere, når han havde redet, end der blev af mange af de andre udenlandske ryttere. Tredje rytter i omspringningen var, som den første fejlfrie fra hovedrunden, svenske Alexander Zettermann på Cafino. Og sikke et ridt han lavede! Han red fejlfrit i den hurtige tid 47,44. En tid der var rigtig hurtigt, men som Mic Mac allerede havde vist, så var det ikke uslåeligt. Så det var med spændning at de næste ryttere kom på banen. Svenske Niklas Arvidsson var fjerde rytter på banen - han fik et stop og en bom med på vejen samt en tidsfejl og sluttede med 9 fejl i tiden 62,15. Den femte rytter i omspringningen var Jur Vrieling på Zirocco Blue VDL - også han red en rigtig god tur, men knap så hurtigt. Han kom fejlfrit i mål i tiden 50,35. Andre Thieme på Contanga var den sjette rytter på banen, og det lykkedes ham at ride en fejlfri og relativ hurtig tur i tiden 50,20. Syvende rytter i omspringningen var Joe Clee på Utamaro D Ecaussines, som fik 4 fejl i tiden 50,14. På den skønne K Club Lady red Oleg Krasyuk med 4 fejl i tiden 51,68 som den ottende rytter på banen.  Touchable med Jessie Drea på ryggen kom ind som den tredjesidste i omspringningen. Hun red i et mere roligt tempo, men indkasserede alligevel en bom i tiden 55,33. Næstsidste rytter var Patrick Stühlmeyer på Chasmo lagde ud i et hurtigt tempo, men da han indkasserede en bom satte han farten ned. Han fik yderligere en bom med på vejen, og sluttede samlet med 8 fejl i tiden 54,18. Sidste rytter i omspringningen var Katharina Offel på Quebracho Semilly - hun red af sted i et hurtigt tempo, og det gik lige til næstsidste forhindring, men så faldt der en bom - og hele det svenske stadion jublede hele vejen til at Katharina var kommet over det sidste spring og mållinjen, for den svenske sejr var i hus! Den unge Alexander Zetterman var den hurtigste af de fejlfrie samlet fra de to runder - kun Andre Thieme og Jur Vrieling red også nul i begge runder, og de besatte hhv. anden og trejdepladsen.  Alexander Zettermann og Carfino på vej mod deres sejr. JP-photo.dk