Danmarks PL hold tæt på medalje   VIDEO
2016-09-15T22:11:02
Det var en særdeles nervepirrende oplevelse af følge den afgørende klasse for holddressur i PL, hvor Danmark forud for den sidste rytter lå i førerposition. Danmark endte desværre lige uden for medaljerækken på en fjerdeplads. Alle fire danske ryttere er dog videre til fredagens kür.   Caroline avancerede Den sidste danske rytter Caroline Cecilie Nielsen skulle ride op til sit absolut bedste for at sikre Danmark en plads i medaljerækken for hold i paradressuren. Hun formådede at gøre netop det og avancerede fra hendes 10. plads i tream testen til en 6 plads i det individuelle ridt, og fik med karakteren på 69,086. Danmark endte med en samlet score på 428,229. Pigerne havde gjort hvad de kunne, og så var det bare at vente til de øvrige ryttere havde redet deres program.   Ikke not til dansk hold medalje Selvom de fleste holdt vejret i dagens sidste individuelle klasse, der tæller med i det samlede resultat for holdfinalen, så det et langt stykke ad vejen ud til, at Danmark kunne fastholde en medalje. Holland kom dog hurtigt foran og sikrede sig positionen til guld med en kneben føring foran Danmark og opnåede samlet 430,353, men blev senere overhalet af Tyskland med 433,321, som hermed skubbede Danmark ned på en foreløbig bronze plads.   Storbritannien, der havde to ryttere med i den sidste klasse var imidlertid helt suveræne, så der blev endnu engang rokeret om på pladserne hele vejen i toppen. Storbritannien endte med at indtage førstepladsen suverænt foran Tyskland og Holland med hele 453,306 hvilket medførte at Danmark desværre lige blev skubbet ud af medaljerækken og derfor ender på en samlet 4. plads.   Alle fire ryttere videre til küren Carolines avancement fra team testen rakte hendes ridt netop til, at også lige netop til at også Caroline fik knebet sig ind på en plads i Kür finalen. Således kan vi glæde os over, at samtlige fire danske dressurryttere er videre til kür finalen. Et særdeles flot resultat for de fire danske ryttere.   Flot indsats af de danske ryttere Der er god grund til at være stolte af den foreløbige danske indsats.   Med en fjerdeplads i holddressuren og foreløbigt to flotte medaljer i individuel dressur, og samtlige ryttere med videre til kür finalen må holdet siges allerede at have levet op til forventningerne, upåagtet hvordan de klarer sig i kûren.   Det bliver imdlertid spændende at følge de fire ryttere i kür finalen i morgen fredag.   Se video af Caroline Nielsens ridt her     