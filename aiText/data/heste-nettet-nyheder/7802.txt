Hans Peter Minderhoud tog mesterskabstitlen
2011-06-13T14:09:30
De hollandske mesterskaber i dressur for seniorer blev afgjort under stor spænding i Holland søndag.  Edward Gal og Sisther de Jeu Arkivfoto: JP-Photo.dk Kampen om titlen som hollandsk mester lå mellem Edward Gal og Hans Peter Minderhoud, der udover at være nogle af ikke blot Hollands men også verdens bedste dressurryttere danner par privat. Det hollandske mesterskab blev afgjort med blot 0.075% mellem føreste og andenpladsen. Edward Gal startede på Sisther de Jeu, som gæstede Danmark ved World Cup stævnet i 2009 med Edward Gal i sadlen, og Hans Peter Minderhoud startede I.P.S Tango, som ligeledes blev startet ved World Cup i Danmark dog i 2010. Lørdag vandt Hans Peter Minderhoud og I.P.S Tango Grand Prix Specialen og havde derfor et forspring da küren skulle rides søndag, dette forspring var altså lige præcis nok til at vinde det hollandske mesterskab foran Edward Gal, på trods af at han vandt kür klassen søndag. 