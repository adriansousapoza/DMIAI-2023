Foreløbig bronzemedalje ved NM
2012-06-08T18:06:35
I dag blev første afdeling af NM i paradressur afviklet på Strømsholm i Sverige, og de danske paradressurryttere gjorde deres bedste for at sikre metal til Danmark. Danmark ligger på en foreløbig 3. plads med 200,692 point, mens Norge indtager 1. pladsen med 206,079 point og Sverige ligger 2'er med 200,901 point.   Tæt konkurrence om metallet I dag blev første afdeling af NM i paradressur for hold afviklet, og det danske paradressurlandshold ligger pt. til at få bronze, kun få point fra sølvmedaljen. Bedste dansker i dagens holdkonkurrence blev Annika Lykke Dalskov på Aros A'Fenris, der vandt klassen i grad III med 70,062 %, mens Ella Hartvig Severinsen på Chester blev 2'er i samme klasse med 65,370 %. I grad IV opnåede Line Damgård og hesten Kolkjærs Silvano 65,260 %, hvilket gav en placering som nummer 3 i klassen. Da der ikke var så mange startende var grad Ia og Ib lagt sammen med grad II, og her blev Malene Høj Sommerlund og Markgårds Donnewind nummer fire med 60,952 %.   Lørdag den 9. juni afvikles 2. afdeling af holdkonkurrencen, hvor rytterne rider det individuelle program, og derefter kåres vinderne af NM 2012 i paradressur for hold ud fra fredagens og lørdagens samlede resultat.   Strømsholm  Start- og resultatlisteronline.equipe.com/sv/competitions/ 4446   Kilde: DRF  Malene Høj Sommerlund og Markgårds Donnewind (Arkivfoto: JP-Photo)