Betaling af rytterlicens 2017
2017-02-21T08:27:36
Dansk Ride Forbund oplyser i dag, at din faktura for rytterlicens 2017 sendt ud med posten i slutningen af februar. Hvis du allerede har betalt din rytterlicens via DRF Go!, skal du se bort fra fakturaen. Har du ikke betalt for din licens, kan dette gøres på DRF Go!, netbank eller posthuset. Husk at du skal have licens for at starte ved distrikts- og landsstævner. Sådan gør du Har du ikke betalt for din rytterlicens, er der flere forskellige måder at betale for licensen på: Du kan betale din licens via DRF Go! (go.rideforbund.dk) - så vil du kunne melde til stævner med det samme og får også en kvittering for din betaling. Ved betaling af faktura via netbank, i din bank eller på posthuset, kan der gå et par dage inden betalingen registreres. Bemærk at Dansk Ride Forbund ikke fremsender kvittering ved sidstnævnte betalingsmetode.   Hvis du ikke får brug for din rytterlicens i 2017, behøver du ikke at betale. Du får ingen rykker og du kan generhverve din rytterlicens via DRF Go!, når du får brug for den. Vær opmærksom på reglerne for generhvervelse af rytterlicens, som du kan læse på vores hjemmeside http://www.rideforbund.dk   Hvis du rider stævner, der kræver rytterlicens, uden at have en sådan, får du en bøde samt et gult kort og dine resultater for de uberettigede starter, vil blive slettet.   Krav til erhvervelse af rytterlicens For at kunne erhverve rytterlicens skal rytteren have bestået ridemærke 1 og 2 eller ryttermærke 3 og 4, samt den særlige licensprøve (Rytter - klar, parat, start), afhængigt af rytterens alder. Læs mere på http://www.rideforbund.dk   En rytterlicens giver dig adgang til at konkurrere ved distriktsstævner og landsstævner. Med en rytterlicens er du samtidig sikret, at Dansk Ride Forbund registrerer dine resultater fra distriktsstævner og opefter.   Læs mere om rytterlicens HER. Kilde: Dansk Ride Forbund