Krack C er død på folden
2017-05-11T07:49:50
Den 25-årige KWPN avlsmatador og dressurhingst Krack C døde tirsdag den 9. maj, hos sin hollandske hingsteholder Joop van Uytert. Det blev en naturlig død, der skyldes en sprængt aorta, mens hingsten nød sin daglige foldtur. Døden indtraf hurtigt og skånsomt for den flittigt benyttede avlshingst, der ellers var i god fysisk form   Naturlig død i vante omgivelser Krack var netop ude på sin daglige foldtur, hvor han omgivet af hopper på alle sider hurtigt afgik vd døden, som følge af en sprængt aorta.   "Krack C (e. Flemming / Beaujolais) var indtil sin sidste dag ved godt helbred" udtalte hingsteholder Joop van Uytert efterfølgende til Eurodressage efter hændelsen. "Selvfølgelig var han gammel og han var også taget ud af avlen, men han fik sine daglige foldture og han var fortsat frisk. I morgen blev han sluppet på fold ude i set dejlige solskin og døde bare. Han døde med hopper på alle sider, og det var meget smukt"   Krak C blev avlet af Stoeterij't Centrum på hoppen Gicara, som ejede hingsten indtil 2009, hvor han hos FEI blev registreret med F. Vlaar som ejer.   Krack i Sporten Sportsligt blev Krack C først redet af Amerikaneren Nick Wagman, som blev dobbelt Pavo Cup vinder i 1996 og 1997. Hingsten topppede sin karriere under Anky Van Grunsven, som overtog hingsten i 2007 under træning af Hans Peter Minderfound, som på daværende tidspunkt var Anky's assistenttræner. Han opnåede bl.a. en individuel ottendeplads ved WEG i Jerez.   Krack C konkurrerede internationalt frem til 2007, hvor han vendt CDI i Arnheim, Oslo og Helsinki. Han blev pensioneret som 15-årig ved en særlig ceremoni ved KWPN hingsteshowet i 2008. Hans comeback blev annonceret i 2010, men blev ikke til noget.   Populær KWPN avlshingst Avlsmæssigt har Krack været særdeles flittigt benyttet i den hollandske dressurhesteavl som arvtager for sin far Flemmingh. Han har efterladt positive spor særligt som morfar til mange kendte dressurheste også i Danmark, hvor han måske mest er kendt som far til hingsten Vivaldi, der som bekendt er et af de helt store i dressurhesteavlen for tiden. Herudover er Krack C far til yderligere 9 KWPN hingste og har mængder af afkom der konkurrerer på Grand Prix niveau.        Krack C fik en hurtig og naturlig død på en smuk dag i hjemlige omgivelser. Krack C her med Anky van Grunsven ( Arkivfoto: JP-Photo.dk)  