Kom til gratis infodag om uddannelsen til Holistisk Rideunderviser
2014-05-15T13:28:27
Går du og drømmer om at arbejde mere harmonisk med heste og ryttere? Så er det måske noget for dig at blive Holistisk Rideunderviser. Der afholdes tre gratis intodage (alle dage med samme program). Læs her om uddannelsen og se datoerne nederst.   Uddannelsen er opbygget på principperne for hestevelfærd og henvender sig til dig som gerne vil undervise børn, unge og voksne begyndere/ let øvede, eller til dig som "blot" går og drømmer om at leve af din passion.   Kunne du tænke dig at undervise glade, samarbejdsvillige heste og elever? - Med stor fokus på samhørighed, partnerskab, positiv forstærkning og med et minimum af udstyr? Hvis ja, så er denne uddannelse lige noget for dig.   Hvor står du henne lige nu? Måske er du allerede i gang som underviser, men mangler kompetencer til at hjælpe elever på flere niveauer? Måske mangler du ideer til den daglige undervisning og har lyst til at integrere begreber som positiv forstærkning, hestevelfærdstræning i din undervisning? Måske ønsker du at give den kommende hestegeneration en mere positiv indstilling til heste og træning heraf? Og måske drømmer du om at se en masse glade heste, med ligeledes glade ryttere ride rundt på forskellige niveauer uden en masse hjælpemidler? Eller drømmer du om at blive ridelærer, men mangler en solid faglig grobund?   Hvad kan du bruge udannelsen til efterfølgende: Uddannelsen kan bruges hvad enten du vil undervise handicappede, børn, voksne, begyndere eller let øvede. Uddannelsen kan bruges til dig som vil undervise på rideskole, privat ridecenter eller lign. Eller dig som drømmer om at drive dit eget hestested med harmoni og en positiv atmosfære.   Hvorfor holistisk? Holistisk betyder det HELE. Dvs. både psyken og fysikken hos såvel HEST som RYTTER inddrages og vægtes som værende lige vigtige, for at opnå et godt resultat for begge parter. Det er derfor vigtig i den daglige træning at hestens fysiske og psykiske formåen accepteres og anerkendes på lige fod med rytterens. Dertil vægtes det at rytteren tilegner sig viden til selv at kunne "læse" sin hest. Uanset niveau.   Hvorledes er uddannelsen opbygget? Uddannelsen er fordelt på 4 moduler, som hver især foregår over 2 weekender. Dertil kan komme et frivilligt overbygningsmodul. Dvs. i alt 10 weekender. Modulerne kan tages enkeltvis men uddannelsen er først færdig opnået når alle 4 moduler er bestået. Før hvert modul modtager du materiale på mail. Materiale som; teori, debatoplæg, planlægning af undervisning, ideer, træningsmetoder, hjælperedskaber, anatomi, viden om heste og rytters indlæring, og meget mere.   Introdage Introdage vil give dig indblik i hvad Holistisk Rideunderviser-uddannelsen indeholder og hvad vi kan tilbyde dig i din udvikling som underviser. Du vil få indsigt i grundpillerne i hestevelfærdstræning og få gode tips/ideer til den daglige undervisning.   Gratis introdage til uddannelsen som Holistisk Underviser: (Samme program alle 3 dage.) Søndag d. 25. maj kl. 13-16 Fredag d. 13. juni kl. 16-19 Lørdag d. 28. juni kl. 10-14   Dagene er GRATIS, men tilmelding nødvendig på mail: staldshamrock@gmail.com