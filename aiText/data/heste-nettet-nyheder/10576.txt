Ridehestene tager toppriserne på auktionen
2014-03-08T22:48:11
  Årets auktion er nu afviklet med en salgsprocent på 74%. Gennemsnitsprisen blev på 180.000 kr og der blev omsat for 2,8 millioner. Det blev ridehestene og ikke de kårede hingste, der tog de højeste priser i år   Sølvmedaljehoppen Dam's Dustaire e. Blue Hors Zack/De Noir var den første af to heste der fik hammerslag på 500.000 kr. Hun blev solgt til den finske men dansk bosatte Grand Prix-rytter Mikala Lindh og finske Katja Kuistila.    Dam's Dustaire (Foto: JP-Photo.dk)   Heinsgårdens Corona, der er af springafstamning (Cosmeo/Calido I), men også viste sig særdeles velgående og ridelig blev også solgt for 500.000 kr til Grand Prix rytter Michael Søgaard.    Heinsgårdens Unik (Foto:JP-foto.dk)   Den svenske hestehandler Johan Ifversson der er fast kunde på Dansk Varmblods auktioner erhvervede sig den 4-årige præmiehingst JJ Zinfandel Grönvang e. Blue Hors Zack/Gribaldi for 450.000 kr.    JJ Zinfandel Grönvang (Foto:JP-foto.dk)   Anna Zibrantsen købte den ikke kårede med stort gående sorte hingst Shogun e. Sunny-Boy/Negro for 400.000 kr  