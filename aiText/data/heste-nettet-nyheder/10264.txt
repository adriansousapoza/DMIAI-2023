Fidertanz-søn prisvinder på hannoveraner eliteauktion
2013-10-14T10:13:35
    Den 12. oktober afholdt hannoveranerforbundet efterårs-eliteaukion i Verden. Hele 8 heste fik hammerslag på over 100.000 euro     Kollektionens dyreste hest blev den 4-årige vallak Friemel e. Fidertanz/De Vito/Andiamo, der blev solgt for 200.000 euro til en brasiliensk køber. Hesten forbliver dog i tyskland hvor den kommer i træning ved Anabel Balkenhol. Se video her   Næstdyreste hest blev den westfaler-kårede hingst Equitaris e. Estobar/Rubiloh, der blev solgt for 175.000 euro. Den 4-årige hoppe Descada e. Desperados/Hohenstein blev solgt for 170.000 euro.    Nadine Capellmann var også på indkøb ved auktionen og købte den 6-årige hoppe Felice e. Fürst Piccolo/Ehrentanz fpr 140.000 euro.   Den 4-årige vallak Filou e. For Compliment/Dimension blev solgt til amerikanske kunder for 105.000 euro     Tre springheste var med i gruppen af heste solgt for over 100.000 euro. Cadanos, en 4-årig hingst e. Catoki/Lordanos, blev solgt for 155.000 euro til Kina. Samoa e. Stolzenberg/Graf Top blev solgt for 130.000 euro til Sverige, mens Shelby e. Stolzberg/For Pleasure gik til England for 100.000 euro.     Dyreste føl blev hingsteføllet Diamond's Hit e. Diamond Hit/San Remo, der fik hammerslag på 30.000 euro     Se samlet auktionsresultat og auktionskatalog med video her         Kilde: Eurodressage.com