Valegro bliver hos Hester? 
2013-01-05T00:49:12
Mens Valegro og Charlotte Dujardin imponerede publikum i arenaen i Olympia (London), og forsvarede deres titler samt satte nye verdensrekorder, blev der også arbejdet bag kulisserne for at beholde OL-guldhesten på britiske hænder.  Ejerne af Valegro, Carl Hester og Roly Luard leder efter investorer, der vil købe 49 % af den 10-årige vallak e. Negro. De sigter efter at finde investorer for 2,5 mio pund, for de 49 %. Da de ikke ønsker at for mange investorer skal have anpart i Valegro, er det kun pengestærke personer med mulighed for at bidrage med i omegn af 250.000 pund, der kommer i betragtning. En investor har foreløbig meldt sig, med 500.000 pund. Store bud er fremkommet fra udlandet, men i håbet om at holde Valegro i England, og i træning hos Carl Hester, er de villige til at overhøre de høje bud fra udlandet. Mrs. Luard udtaler til Horse&Hound: " We believe his value to British Dressage and the nation, who appear to have well and truly taken him to their hearts, is priceless".  Ved Reem Acra FEI World Cup kvalifikationen I Olympia (London) d. 17. December, satte Valegro og Charotte ny Grand Prix record med 84,447 %. Dagen efter vandt de küren med 87,95 %. Såfrremt Valegro bliver hos Carl Hester, kommer han kun til at deltage ved store nationale og international mesterskaber. Planen er deltagelse ved OL i Rio.  Kilde: Horse&Hound  (arkivfoto: JP-Photo)