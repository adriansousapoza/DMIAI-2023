To danskere med i ponydressur küren ved EM i Italien
2013-07-30T22:24:59
Med küren som sidste mulighed for at vise dressurponyernes formåen ved EM i Arezzo i Italien, viste begge de danske kür-deltagere sig fra deres bedste side. Ingen kunne dog vriste guldmedaljen fra engelske Phoebe Peters/SL Lucci, der med 84,000 % velfortjent kunne modtage guldmedaljen for bedste kürpræstation. Lisanne Zoutendijk/Champ of Class fra Holland fik sølv, mens Semmieke Rothenberger/Deinhard B sørgede for bronzemedalje til Tyskland.   Det var et enigt dommerpanel, der alle havde engelske Phoebe Peters/SL Lucci på førstepladsen, og med knap 4% fra sølvmedaljen, var det en overbevisende sejr. Kürens bedste danske ekvipage blev Victoria Vallentin/Not for Sale, som scorede 74.450%, hvilket rakte til en 8. plads, mens Maria Christensen/Vegelins Goya med 74.150 % kom på en 9. plads.   Resultatet af dagens kür finder du her.   Kilde: DRF  