Duel mellem Helgstrand og Blue Hors
2017-03-14T12:40:39
Fredensdal Fifty Cent blev publikum favoritten blandt dressurhingstene ved Dansk Varmblods hingstekåring i Herning, der blev til en ren styrke duel mellem Helgstrand Dressage og Blue Hors   Natalies Fifty Cent - darling Udstiller Natalie zu Sayn-Wittgenstein stjal rampelyset ved selve hingstekåringen i Herning, da hendes hingst Fredensdal Fifty Cent (Franziskus / Donnerball) blev hingstekåringens 'darling'.   Hingsten er avlet af Linda Falensteen og Martin Strande på hoppen Geisha (Donnerhall / Michelangelo), hvis mor også producerede hingsten Gagarin og tillige den amerikanske Youn Rider mester Greystoke. Natalie indkøbte Fifty Cent som føl på eliteauktionen for 20.135 euro og solgte hingsten til Blue Hors i september 2016, på betingelse af at han blev fremstillet som hingst.   Duel mellem Helgstrand og Blue Hors Selve hingstekåringen blev en styrke duel mellem Stutteri Blue Hors og Helgstrand Dressage. Helgstrand havde medbragt ikke mindre end 13 hingste til fremstillingen, hvoraf 7 hingste blev godkendt. Blue Hors havde 8 hingste med sig til Herning til fremstilling, og fik 5 hingste godkendt, og tre af disse modtog prædikatet: præmiehingst (se her ).   Helgstrand Dressage tog sig af hele 4-års holdet, som alle var fra Tyskland indkøbte hingste, og hvor den populære materialeprøvevinder Revolution (e. Rockey Lee / Rouletto) gik på fløjen (se her)   18 hingste igennem nåleøjet Ud af de i alt 44 fremstillede 3-års dressurbetonede hingste kom 18 igennem nåleøjet, og skal nu gennemgå den obligatoriske 10-dages test (se her, her og her ), som er en forudsætning for, at de kan få deres bedækningstilladelse. Derudover skal de godkendte hingste til efteråret som minimum gennemføre en 35-dages afprøvning.      Fredensdal Fifty Cent udstillet af Natalie zu Sayn-Wittgenstein, nu Blue Hors Fifty Cent ved Dansk Varmblods hingstekåring i Herning 2017 (Foto: Jp-photo.dk)  