Guld til ponyerne ved NM i military
2012-07-15T11:43:05
Det blev til guld for det danske ponyhold ved NM i military i Norge, og samtidig rigtig flotte individuelle placeringer.   Individuelle medaljer Mette Rise Christiansen med Camelot Damgaard overhalede de førstplacerede indenom under springningen, og tog guldet i sidste ende med en fejlfri springrunde. Sølvet blev også dansk, idet Mai Kaas med Kalybso OX godt nok fik 4 fejl på springanen, men holdt fast i den flotte andenplads. Bronzemedaljen gik til norske Maren Aurora Våge med Electric Entertainer. Øvrige danske ekvipager i klassen var Sofie Møller Jensen med Lillevangs Ember, der endte på en 6.-plads, Josefine Letholm Kofod med Cassie Fleur, der endte på en 8.-plads, og Rikke Nyboe Andersen med Ruby Gold II, der desværre måtte udgå i terrænridtet.   Guld til holdet Det danske hold førte holdkonkurrencen fra start til slut og har nu den velfortjente guldmedalje i hus med samlet435,1 strafpoint, mens sølvet gik til det svenske hold med samlet 455,0 strafpoint.   Flere billeder følger    Rikke Nybo Andersen med Ruby Gold II i dressuren Foto: Morten Fiil