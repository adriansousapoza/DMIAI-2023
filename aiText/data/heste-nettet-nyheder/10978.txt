Dyrlæge – et risikabelt erhverv
2014-09-13T18:09:18
Det er risikabelt at være hestedyrlæge, afslører en ny britisk undersøgelse, der har belyst risici og skader blandt dyrlæger.   Udsat erhverv At være dyrlæge er et af de mest udsatte erhverv og farligere end at være byggeriarbejder eller brandmand. Denne måske overraskende konklusion, er resultatet af en ny undersøgelse, den første af sin slags, der har set nærmere på risici og skader i erhvervet. Foruden at undersøge antallet ag skader, skal undersøgelsen se på, hvorledes man kan nedbringe skadesstatistikken og give dyrlæger sikrere arbejdsbetingelser.   Det har tidligere været hævdet, at dyrlæger, der arbejder meget med heste, ofte udsættes for skader, men det er ikke tidligere dokumenteret. Undersøgelsen der er gennemført ved det medicinske institut på universitetet i Glasgow i Storbritannien, med udgangspunkt i en spørgeskemaundersøgelse blandt praktiserende dyrlæger. Så vidt vides, er der ikke gennemført tilsvarende undersøgelser i Danmark.   Tab af arbejdsevne Det er ofte set, at dyrlæger har måtte opgive deres arbejde, eller har været sygemeldte på grund af arbejdsrelaterede skader med heste, mens der yderst sjældent rapporteres om dødsfald, men det har ikke ikke været dokumenteret for dyrlæger der specifikt arbejder med heste.   Den tidligere præsident for organisationen britiske sammenslutning for vetarinærer BEVA, Keith Chandler siger: "Vi har modtaget meldinger om dyrlægers skader i forbindelse med udførelsen af deres arbejde, hvoraf flere er alvorlige, og der er også rapporteret enkelte dødsfald i forbindelse med dyrlægernes omgang med deres store patienter. På denne baggrund, blev der iværksat en undersøgelse, der skulle forsøge at dokumentere tallene og samtidig udpege de risikofaktorer, som dyrlæger skal være bevidste om i deres erhverv".   Et arbejdsliv med skader I alt 620 britiske hestedyrlæger udfyldte et spørgeskema omhandlende arbejdsrelaterede skader. Resultatet viste at en hestedyrlæge kan forvente at få mellem 7-8 arbejdsrelaterede skader i løbet af et 30-årigt arbejdsliv. Sammenlignet med andre erhverv, viser det, at dyrlæger der arbejder i hestepraksis i Storbritannien, får betydeligt flere skader end andre civile erhverv, såsom bygningsarbejdere og brandmænd.   Typer af skader De adspurgte blev specifikt udspurgt om deres værste ulykke. De fleste ulykker de havde ude for var ulykker som, blå mærker, frakturer, rifter eller åbne sår, og det hyppigste sted for skader hos dyrlægerne var på benene ( 29 % ), efterfulgt af hovedet (23 % ). Den hyppigste årsag var spark fra bagben ( 49 % ), og kast med forben ( 11 % ), eller trykninger (7 % ).   Næsten en fjerdel af disse skader krævede hospitalsindlæggelse, og 7 % forårsagede tab af bevidsthed, hvilket ifølge Chandler er stærkt bekymrende.   Udsatte situationer Skaderne opstår hyppigst ved bestemte procedurer, såsom ved brug af endoskopi, hvor dyrlæger kun er devist beskyttet, når de undersøger hesten, eller når de bandagerer heste, hvor dyrlægen ofte er sammenbøjet ved siden af patienten.   I alt 38 % af skaderne forekom når dyrlægen tilså en fritidshest, og hyppigt at det var hyppigere, at dyrlægens hjælper var hestens ejer, eller den der var vant til at passe hesten. Antallet af skader på hesteejeren blev derimod rapporteret, at være lav.   Ifølge BEVA, er resultatet fra undersøgelsen vigtig viden i relation til at indrette den måde dyrlæger trænes og uddannes på, således at de ved hvornår de skal passe på, med henbik på korrekt omgang med heste, så de kan minimere risikoen for skader. Dertil er det væsentligt for arbejdsgiver for dyrlæger og assistenter, at lære dem, hvordan de passer på sig selv, i deres arbejde, så de tager de nødvendige forholdsregler i forbindelse med undersøgelse eller behandling af heste.   BEVA ser nu konkret på, hvorledes man kan udarbejde retningslinjer for, hvorledes veterinærer og hjælpere kan undgå at blive skadet i forbindelse med undersøgelse eller behandling af heste.      Dyrlæger er udsatte for skader i deres erhverv