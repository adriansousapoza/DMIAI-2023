De Niro kåret i Holstenerforbundet
2011-12-24T00:57:59
    Holstenerforbundet har endnu engang valgt at åbne op for deres stambog og avlsgodkende en dressurhingst fra et andet forbund. Det drejer sig denne gang om tophingsten De Niro (Donnerhall/Akzent II). Den nu 18-årige De Niro har selv konkurreret på grand prix-niveau og er far til over 60 kårede sønner. De seneste år har han dog især gjort sig bemærket som producent af topafkom i sporten, disse tæller bl.a. de internationale GP heste Dablino, FBW De Vito og Desperados.   Dressurhingste fra andre forbund, der er godkendt i holstenerforbundet tæller foruden De Niro hingstene Belissimo M, Damon Hill, Krack C, Lissaro, Hirtentanz, Quaterback og Totilas.   Se liste her    