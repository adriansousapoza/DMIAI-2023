Vejen til større rideglæde starter i hestens mund
2011-05-05T09:40:11
Onsdag d. 11. maj kl. 17.30 afholdes foredrag på Mariesminde Hestecenter, Kvottrupvej 120, 8471 Sabro. Dyrlæge Christina Suntum Sørensen fra Hestemund.dk holder oplæg om tandbehandling af heste. Hvordan behandling af hestens tænder og tilpasning af biddet, kan betyde at hesten f.eks. kan gå i holdning, være ligeudrettet og afspændt. Der vil være gennemgang af de mest almindelige og oversete diagnoser, såvel som mere specielle tandrelaterede sygdomme. Deltagerne vil ligeledes få tips til at vælge det rigtige bid, alt efter hvilken hestemund det skal passe. Gæsteindlæg fra hestetræner Susan Kjærgård, Blue Berry Hill, bla. om hvordan hesten lærer, og hvordan man får den blød og let på tøjlen. Foredraget er gratis og inkluderer sandwich samt drikkelse. Alle er velkomne til en hyggelig aften, forhåbentlig med en masse spørgsmål fra deltagerne. Af hensyn til planlægningen er tilmelding nødvendig til Kim Juel Rasmussen på kim.juel@gmail.com eller på 27102700. Senest mandag d. 9. maj.