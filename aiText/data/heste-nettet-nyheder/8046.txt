Camilla forsvarer fanerne ved EM
2011-09-11T14:17:22
Camilla Sæbø Hansen forsvarer flot de danske farver ved dette års EM for junior-ryttere i military. Som eneste danske repræsentant ved stævnet, har hun formået at lægge sig rigtig fint i feltet. Konkurrencen er hård ved EM for juniorer i military, hvor 52 ryttere kæmper om titlen. Efter fredagens dressur lå Camilla på en foreløbig delt 12-plads. Gårsdagens terrænridt bragte Camilla og Zanzibar endnu højere op på resultatlisten, da de leverede et ridt med nul fejl på forhindringer, og sølle 0,4 strafpoint for tiden (svarende til et sekunds tidsfejl). Camilla ligger derfor på en rigtig flot 8.-plads inden dagens afgørende disciplin, springning.