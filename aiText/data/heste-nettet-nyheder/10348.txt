OptiHorse Osted fejrer fødselsdag
2013-11-23T11:35:09
Lørdag den 23. november 2013, slår OptiHorse i Osted dørene op, til en hel uge fuld af fest og fantastiske tilbud.   Butik i positiv udvikling Lørdag den 27. november 2009 åbnede OptiHorse for første gang dørene i den midtsjællandske by, Osted, beliggende mellem Ringsted og Roskilde.   Hvor mange specialbutikker har haft det svært i de seneste år, oplever OptiHorse kontinuerlig fremgang. Butikkens størrelse er vokset i takt med antallet af medarbejdere og varesortimentet er løbende udvidet gennem tiden. Personaleteamet, der startede med bare 2 medarbejdere, tæller i dag hele 7 dedikerede medarbejdere. Medarbejdere som alle har meget forskellige baggrunde og hver deres spidskompetancer, men som alle har den samme passion - heste! God kundeservice er alfa & omega, derfor lægger vi hos OptiHorse meget stor vægt på personalets kompetencer både fagligt og personligt.   -Vi har med vilje fra start valgt en ydmyg strategi, ved at lade den stadigt stigende omsætning bestemme i hvilken hast vi har udviklet os. Samtidigt sætter vi en stor ære i at lytte til vores kunder og deres ønsker. Netop dét - tilgangen til kunderne, er efter vores mening alfa og omega i en succesfuld virksomhed.   Der kommer hele tiden nye varer og mærker ind på hylderne, men fælles for alle er at det er noget vi kan stå inde for både kvalitetsmæssigt og funktionelt. Af nye tiltag kan nævnes, at OptiHorse vil have større fokus på ridestøvler og allerede i fødselsdagsugen vil kunderne kunne få en forsmag på hvad der kommer i 2014.   Kvalitet og sortiment Hos OptiHorse kan du finde alt til hest og rytter og endda også lidt til menneskets bedste ven, hunden.  - Det er vores mål at differentiere os og være alsidige og vi har derfor prøvet at dække alle grene inden for hestesporten. Hos os kan man finde udstyr til alt fra islænder og western til spring og dressur, fra str minishet til XX-full, fra skovtur- til stævnehest. OptiHorse har ydermere en række specialvarer, f.eks. pulstræningsudstyr og udstyr til horsemanship. - Har vi ikke det kunden leder efter, gør vi alt hvad vi kan for at skaffe det hjem.   - Kvalitet er en anden af OptiHorse' kæpheste. Butikken fører en lang række velkendte kvalitetsmærker som f.eks. Petrie, Rider By Horse, Kingsland, Gersemi, Pikeur, CJ Proline og Casco. Fælles for alle varer, i såvel den billigere som den dyre ende, er at kvaliteten skal være i orden - vi har ikke noget på hylderne vi ikke selv kan stå inde for. Højt serviceniveau Butikken ligger centralt i Osted med rigtig gode parkeringsforhold lige ved siden af butikken, også trailere har mulighed for at parkere lige foran butikken. Der er altid frisk kaffe og kakao på maskinen og slikskålen på disken bringer ofte smilet frem hos både små og store.   Serviceniveauet har der aldrig været gået på kompromis med, unge og ældre har altid kunnet føle sig velkomne, og derfor har butikken også mange stamkunder.   4 års fødselsdag I anledning af fødselsdagen, byder hele uge 48 på en masse spændende tiltag.   - Vi fejrer fødselsdagen med masser af gode tilbud, sjove aktiviteter og konkurrencer. Udover kø-tilbuddene og de almindelige tilbud, bliver der i år indrettet et "outlet marked" på butikkens loft, hvor kunderne kan finde alt fra dækkener og grimer til ridebukser, jakker og støvler. Til fødselsdagsudsalget kan man f.eks gå på jagt i "Outlet'en" hvor alle varer er nedsat med 50-70% I Outlet´en vil man bl.a kunne finde denne flotte jakke fra Gersemi.   I selve butikken er der selvfølgelig også en masse fantastiske tilbud på alt fra ridehjelme, til bandager og underlag. Der vil også være tilbud på kendte mærker som Gersemi, RBH, Eskadron, Kingsland, Equipage og mange mange andre. Alle tilbud og Outlet'en kører kører hele ugen.   OptiHorse' website (http://www.optihorse.dk) og Facebook side bliver kontinuerligt opdateret, så kig ind for nærmere information om leverandørbesøg, fødselsdags-gimmicks og aktiviteter, Køtilbud og spot-tilbud vil ligeledes blive annonceret her.   OptiHorse Osted, er beliggende på Hovedvejen 204, i Osted midt imellem Ringsted og Roskilde (Hovedvej 14).   Forsidebille: OptiHorse vil fremadrettet have endnu mere fokus på ridestøvler. - Vi møder oftere og oftere kunder der har ønsker til designet af deres støvler, ønsker til støvler der matcher øvrigt udstyr eller har unikke detaljer. Der er masser af muligheder for at specialdesigne sin støvle med skindtyper, farver, sten eller andre lækre detaljer.