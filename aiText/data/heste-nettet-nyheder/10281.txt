Vil du være testrytter? 
2013-10-19T11:34:50
Så er der igen en midtvejseksamen på vej, 26.-27. oktober, for de kommende basisinstruktører fra Blue Berry Hill.  Instruktøruddannelsen, er en 1-årig uddannelse hvor instruktørerne undervejs skal bestå først en midtvejseksamen med to eksterne censorer, for at kunne fortsætte på 2. halvår og dernæst skal de bestå den afsluttende eksamen med 3 eksterne censorer for at kunne kalde sig BBH Basisinstruktør.  Til midtvejseksamen skal de først igennem skriftlige prøver, dernæst mundtlige prøver og weekenden sluttes af om søndagen med en praktisk prøve, hvor de skal undervise testryttere de ikke kender. Den praktiske eksamen er under overværelse af Susan Kjærgård, fra Blue Berry Hill og censor er dyrlæge fra equimove.dk, Marianne Dahl-Jensen.  Hvis du har lyst til at være testrytter, og få helt gratis undervisning, så er der stadig mulighed for at være med.   Du kan læse mere her   Eller sende en mail til info@blueberryhill.dk   Forsidefoto: JP-Photo.dk  