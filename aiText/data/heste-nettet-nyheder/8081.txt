Dansk verdensmester i kørsel med pony og vogn 
2011-09-25T20:53:44
Kristina Klindt fra Dansk Køre Selskab blev samlet verdensmester efter havde kørt en fantastisk forhindringskørsel med nul fejl på både tid og bolde, en dobbelt clear round. Det var ellers en lidt nervøs Kristina, for på opvarmningsbanen ville det ikke rigtig lykkes, men da kusken før, svenskeren Susanne Ankermark, kørte en nulrunde, tænke Kristina, at så kunne hun også og gør det! Og sølvmedaljen er i hus. Tyskeren Dennis Schneiders, som førte klassen 1-spand pony før forhindringskørslen, og dermed var sidste startende, var tvunget til at køre en nulrunde for at bevare førstepladsen, og det kunne han ikke. Han tog to bolde og fik 2,65 strafpoint på tid, i alt 8,65, og var ude af medajlerækken, og Kristina fik guld. Sølv får Sverige ved Susanne Ankermark og bronze til USA ved Suzy Stafford. Først derefter kommer Tyskland med Dennis Schneiders. Peter Koux, Danmark, besatte 5. pladsen. Verdensmesterskaberne afvikles på Lipizzanerstutteriet Lipica i Slovenien, og der deltager 1-, 2- og 4-spand-ponyer. Danmark stillede ikke med 4-spand. I 2-spand-ponyklassen fik Lars Dau tre bolde og fik 3,41 tidsfejl, i alt 15,41 strafpoint. Niels Schelde-Petersen tog fire bolde og fik 6,92 tidsfejl, i alt 18,92 strafpoint. Samlet bliver Lars Dau nr. 8 med 137,07 strafpoint og Niels Schelde-Petersen nr. 24 med 185,68. Af Jørgen Konge, Redigeret af Jean Slaikjær