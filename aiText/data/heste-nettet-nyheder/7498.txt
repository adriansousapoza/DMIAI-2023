Resultater fra Unghestechampionatet
2011-03-10T16:07:36
Ved Dansk Varmblods Hingstekåring i Herning afholdes Unghestechampionatet i dressur. De deltagende ungheste er udtaget gennem Dansk Varmblods egnethedstester i efteråret 2010. Kl. 08.00 torsdag morgen var den første unge dressurhest til start. I alt 36 ungheste skulle gå i dagens klasse der var inddelt i to heats. Det blev Atterupgaard's Final Kiss redet af Sanne Henningsen, der efter dagens to heats lagde sig i spidsen. Der blev givet karaktererne 9.0 i skridt, 9.5 for traven, 8.5 for galoppen, 9.0 for ridelighed og 9.0 for kapacitet en samlet sum på 540 point. Atterupgaard's Final Kiss er efter FBW French Kiss/Diamond og er avlet af Atterupgaard, Jystrup. Lidt mere ærgeligt var det dog for den anden hest Sanne Henningsen deltog med, Trøstruplunds Stardust, der desværre blev diskvalificeret da ekvipagen red på banen med klokker. De tre bedst placerede ungheste i dressuren blev: Atterupgaard's Final Kiss - Sanne Henningsen 540 point Romanchell-Sølyst - Sophie Christensen 545 point N.O.H's Daijoubo - Andreas Helgstrand 518 point Du kan finde mere info om hestene i Unghestechampionatet her. I morgen skal unghestene fra første heat rides under fremmedrytter. Det er programsat til kl. 8.00.