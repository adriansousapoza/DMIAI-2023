Præmiehingst til Bøgegården
2013-01-28T13:26:58
  Süddeutche Hengsttage: Hingstestation Bøgegården erhvervede sig ved lørdagens auktion en af kåringens præmiehingste for 100.000 euro   Den meget smukke præmiehingst kat.nr.34 efter Soliman De Hus (Sandro Hit/Donnerhall)/ Wesley fik fine ord med på vejen fra kåringskommissionens dressurekspert Dr. Ulf Möller, der påpegede at hingsten ikke havde nogle svagheder og man meget let kunne forstille sig ham som en super ridehest under rytter. Bøgegården glæder sig til at vise hingsten for de danske avlere til marts hvor han vil blive fremstillet i Herning.   Auktionen blev ellers domineret af afkommene efter de hollanske hingste ført an af prisvinderen kat.nr.9 e. Boston (Jazz/Flemmingh)/Abanos. Hingsten var ikke blandt præmiehingstene, men blev solgt for 200.000 euro til den tyske Grand Prix rytter Anja Plönzkes sponsor. Kat.nr.5 en anden Boston-søn (mf. Donnerhall), der var udtaget til præmieringen og her blev udnævnt til reservefløj gik for et hammerslag på 135.000 euro. Kat.nr.1 en søn efter KWPN-hingsten Ampére gik for 150.000 euro.   Se det samlede auktionsresultat her  