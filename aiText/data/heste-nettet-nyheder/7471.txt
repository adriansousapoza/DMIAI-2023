Pablo 6. i Vestfold, Norge
2011-02-28T00:20:04
Den danskopdrættede vallak Pablo II, som tidligere har sprunget på absolut topniveau under ryttere som Marco Kutscher, Thomas Voss, Phillipp Weishaupt og deltagelse i OL 2008 under kinesiske Huang Zuping, sluttede søndag eftermiddag på 6. pladsen i den 1.50m store Grand Prix ved det tostjernede internationale stævne i norske Vestfold.  Pablo II (e. A'Khan Z opdrættet af Steffen Aas) er i det seneste år blevet redet af den unge norske rytter Iselin Gjendemsjø med flere flotte resultater til følge, bl.a. gårsdagens 6. plads. Den tidligere danskejede hingst Ulrich Z (Zang. e. Darco/Ramiro) indtog klassens 4. plads under norske Malin Hansen mens Torben Frandsen kom i mål som bedste danske rytter som nummer 23 på Alcamo Vogt (DV e. A'Khan Z/Raimondo opdrættet af Niels Vogt Hansen).