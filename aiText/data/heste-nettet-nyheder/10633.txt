Halvdelen af ridehestene var halte
2015-01-01T17:42:09
Et nyt britisk studie, som undersøgte et stort antal sportsrideheste, afslører chokerende tal for andelen af sportsheste i arbejde, der kan klassificeres som halte, eller som har andre former for gangarts-anormaliteter.   Ud af 506 sportsheste i arbejde, der indgik i et forskningsprojekt, blev hele 46 procent klassificeret som halte eller have andre former for gangarts-anormaliteter, så som en stiv, opstyltet galop.   Undersøgelse af haltheder De 506 tilfældigt udvalgt sportsheste indgik i et udvidet forskningsstudie, ledet af den internationalt anerkendte forsker Dr Sue Dyson, der er chef for klinisk ortopædisk institut, ved centeret for heste forskning ved det britiske Animal Health Trust.   Studiet udgjorde anden fase i et forskningsprojekt, der ser på sammenhængen mellem sadler der glider til siden under arbejde og tilstedeværelsen af haltheder og alvorlige gangarts-asymmetrier hos arbejdende heste ( se artikel her). Anden del af forskningsstudiet skulle se på hyppigheden af glidende sadler blandt en større population af heste og undersøge årsagerne hertil blandt sportsheste, idet årsagen til sadler der glider, ifølge det første forskningsstudie, oftest henføres til sadler, der er dårligt tilpassede.   Ryttere sidder skævt Ud af de 46% af hestene der blev klassificeret med haltheder havde de 12% sadler der gled til siden og primært blandt de heste der havde haltheder på bagben frem for forben. Der var en minimal asymmetri i ryggens form hos de heste der blev undersøgt, mens hele 37% af rytterne sad skævt. Dette vurderede forskerne snarere var et resultet af at sadlen gled, frem for selve årsagen til det.   "Udfra de fundne resultater, er heste med bagbenshaltheder omkring 50 gange mere tilbøjelige til at have sadler der glider, end andre heste", siger Greve, som deltog i studierne som forsknings-assistent. Hun fortsætter "Eftersom, at næsten halvdelen af de heste der blev undersøgt, betyder det med andre ord, at rigtig mange heste går rundt med uopdagede haltheder. Studiet har understøttet vores tidligere arbejde og indikerer at der er behov for yderligere uddannelse af ryttere og trænere, med henblik på, at lære dem at spotte skæve sadler, som en indikator for halthed hos hesten".   Undersøgelsernes fulde resultat blev præsenteret på den anden konference for "Saddle Research Trust International. Konference vil blev afholdt i Cambridge, den 29. november på Anglia Ruskin universitetet i Storbritannien.   Se konklutionserne fra den første og tidligere del af forskningsprojektet i den første artikel her      Et chokerende antal ride heste var halte i undersøgelsen  