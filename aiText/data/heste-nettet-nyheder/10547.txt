Krisen truer den organiserede avl
2014-05-19T19:47:01
Overproduktion af et produkt ville man forvente ville føre til, øget selektion og dermed bedre kvalitet af dem der er tilbage, men dette sunde princip gælder åbenbart ikke altid, når det drejer sig om produktion af heste og ponyer   Den engelske ponyrace - New Forest, er ligesom mange af de andre oprindelige engelske heste- og ponyracer udrydningstruet. En kedelig konsekvens af ansvarlige avleres nedskæring i produktionen i krisetider, hvor der samtidig hersker store overproduktion af ponyer uden papirer og uden kendt afstamning   Udrydningstruet race New Forst ponyen er kommet på overvågningslisten over udrydningstruede sjældne racer. Det er konsekvensen af et faldende antal af den ikoniske semi-vilde New Forest pony i Hampshires berømte New Forest skov i England.   Trofaste støtter af denne legendariske og meget afholdte ponyrace siger, at den truende tilbagegang i antallet af New Forest ponyer, skyldes at de hurtigt skiftende markedsbetingelser for heste, har ændret hesteverdenen - måske for evigt.   Tilbageholdenhed hos seriøse avlere Den alvorlige britiske hestekrise, med overproduction af heste og ponyer af relative lav værdi, oversvømmet markedet og presset priserne i pund på renavlede kvalitetsponyer, til hvilke køberne er vanskelige at finde.   Ironisk nok skylden tilbagegangen for New Forest ponyen, at konsekvenserne af den britiske hestekrise, er at de ansvarlige seriøse hesteavlere som konsekvens af enoversvømmet marked, har været tilbageholdende med deres avl.   Beskyttet race New Forest ponyen har ellers længe været en beskyttet race, med gode finansielle midler i ryggen, da racen anses som en national kulturarv. Derfor kom racen også godt igennem den økonomiske krise i 2009-2010. De senere år er antallet af hingste tilført området imidlertid reduceret yderligere, og i 2013 blev antallet af avlshingst føl af New Forest afstamning i området - både fritlevende og på stutterier er målt til blot en tredjedel af antallet målt blot 4 år tidligere i 2009.   Rost af velfærdsorganisationerne Initiativet fra foreningerne omkring New Forest ponyen, er ellers blevet rost af velfærdsorganisationerne i Storbritannien, men medaljens bagside er, at antallet af renavlede New Forest ponyer, nu er så kritisk at den, af mange så elskede ponyrace, nu kun eksisterer i et antal mindre end 3.000 eksemplarer og hermed er udrydningstruet.   Benytter moderne teknikker Folkene omkring New Forest ponyen arbejder allerede seriøst på at bevare racen. Hertil benytter man nøje registrering af genmaterialet i avlsprogrammer, således at man kan bevare spredningen i materialet og forhindre indavl i den stadigt mindre population. Samtidigt vil der være en fokuseret selektionsprogram, således at man bevarer de bedste dyr.   Medaljens bagside Umiddelbart ville man forvente, at med overproduktion af heste og ponyer, ville det udover pressede priser, medføre en efterfølgende skarp selektion, således at det ville være heste og ponyer af ringe værdi, der blev bortskaffet og de bedste der blev tilbage. I Storbritannien har det vist sig at gå den anden vej.   Truede racer Selvom, landet fortsat oversvømmes af alt for mange heste og ponyer af ringe værdi og uden kendt afstamning, hvoraf mange er blandingsracer, falder avlstallene faretruende for den regulerede og registrerede avl.   Mange af Storbritannien oprindelige pony og hesteracer, står nu lige som New Forest ponyen på den udrydningstruede liste og flere kommer til. Mange seriøse avlere er stoppet med deres avl, fordi der ikke længere er økonomi i det, og flere er på vej.   Stop den uorganiserede avl Umiddelbar forekommer den eneste løsning på problemet at være, at sætte en stopper på den kaotiske og uorganiserede avl, og at reducere antallet af disse heste og ponyer, der uden de selv har skyld heri, truer den nationale kulturarv, alene som følge af deres store antal og deres lave pris.   En trist skæbne for disse dyr, men nok et nødvendigt tiltag, såfremt man skal have tro på de oprindelige racers overlevelse og ønsker at højne velfærden for de dyr af blandingsracer og tilfældig avl, der bliver tilbage.        New Forest Pony