EM mod miner
2013-08-23T14:31:11
Sammen med ECCO FEI European Championships 2013 afholder Dansk Flygtningehjælp netop nu en eksklusiv velgørenhedsauktion på Lauritz.com.   Auktionen sker som optakt til og sideløbende med EM i Herning, og er en del af projektet "EM mod Miner". Vi har samlet donationer fra en række danske virksomheder og privatpersoner, og du har mulighed for at byde på et bredt udvalg af unikke genstande og oplevelser. Vi håber, at I vil kigge forbi Lauritz.com for at se, om der er noget, der kunne friste.   Særligt for heste-interesserede er der mange lækre ting at byde på. Eksempelvis er Andreas Helgstrands dressurkjole samt tilhørende hat netop kommet under hammeren, og som noget helt særligt er det også muligt at byde på en bedækning til din hest ved Absolute Horses verdenskendte hingste, Corratus DVH 814 og Champion F.P. DVH 990. Se mere her!   Med dit køb støtter du Dansk Flygtningehjælps minerydningsarbejde i verdens nyeste land, Sydsudan. Auktionen er skudt igang og løber frem til den 30. august 2013. Klik dig ind på auktionen og se den lange liste af spændende tilbud her.