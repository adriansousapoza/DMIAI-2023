World Cup på dansk jord er truet!   Opdateret
2017-02-03T21:40:31
Det er usikkert om det lykkes at fastholde det planlagte FEI World Cup kvalifikationsstævne i 2017 på dansk jord. Den danske organisation ønsker at flytte det traditionsrige CDI-W stævne fra Odense til Herning, men finansieringsgrundlaget er endnu ikke faldet på plads   Startsskud på World Cup 2018-19 på dansk jord? Det første stævne i World Cup kvalifikationsrunden for sæson 2017-2018 i den vesteuropæiske liga, skulle efter de tidligere planer være skudt igang i Odense. Men grundlaget for at holde internationale world Cup stævner i Odense, er med nedlukningen af JBK, som bekendt ikke længere en realitet.   Derfor er der gjort forsøg på at flytte stævnet fra Odense til Herning, men finansieringen er endnu ikke faldet på plads.   Det er derfor usikkert om Danmark vil blive vært for et World Cup kvalifikationsstævne i 2017.   Danske bestræbelser Indledningsvist anmodede den danske afdeling af FEI om to ændringer til det godkendte program: at flytte arrangementet fra Odense til Herning at ændre den oprindeligt fastlagte dato for afviklingen af stævnet. Der er fra dansk side forhåbninger om at stævnet kan flyttes til Herning og blive afviklet en uge tidligere end oprindeligt aftalt, nemlig i dagene den 12-15 oktober, frem for den 19-21 oktober, som oprindeligt planlagt.   Udfordringen er, at stævnet så falder sammen med DCI3* stævnet i Oslo.   Godkendt kalender - vanskelig at ændre World Cup kalenderen for 2017-28 er allerede godkendt for Odense, og FEI dressur komiteen har afvist den foreslåede nye dato.   Med udsigten til at miste World Cup kvaifikationsstævner på dansk jord, kom den danske afdeling tilbage med forslaget om at stævnet skulle afvikles i Herning, på det oprindeligt fastsatte tidspunkt den 19-21. oktober 2017. Det finansielle grundlag for stævnets afvikling i Herning er dog fortsat ikke på plads, hvilket øger risikoen for at det ikke lykkes at finde en løsning, og at Danmark mister afholdelse af world Cup stævner på dansk jord.   Stævnet i Herning, ville blive det første til at skyde den vesteuropæiske liga i gang, og ville derfor med garanti få megen opmærksomhed fra udlandet.   Finalerne i er planlagt til at blive afholdt i Paris i 2018.   