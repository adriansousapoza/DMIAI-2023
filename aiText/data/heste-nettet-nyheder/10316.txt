Isabell Werth dømt for doping
2013-11-05T16:38:36
Det Tyske Rideforbund har besluttet at suspendere Isabell Weth fra deltagelse i konkurrencer i en periode på 6 måneder efter hendes hest El Santo testede positiv på doping i juli 2012.    Ifølge Werth havde El Santo drukket forurenet vand, idet vandsystemet i stalden var i stykker. Medicinen skulle på den måde være kommet fra El Santos nabo i stalden, der på daværende tidspunkt blev behandlet for mavesår.  Det mener man dog, efter flere undersøgelser, er temmelig usandsynligt, hvorfor suspensionen nu er foretaget. Hvis en frifindelse skal kunne finde sted, skal Werth kunne bevise med minimum 50% pålidelighed, at vandforureningen kan være årsagen.   Dette er den anden dopingsag, Werth er fundet skyldig i. I 2009 blev Whisper testet positiv for fluphenazin. Dengang blev hun suspenderet 6 måneder af FEI, og Det Tyske Rideforbund lagde derudover 6 måneder oveni.   Accepterer Werth de 6 måneders suspension, vil hun ikke være i stand til at stille med Lezard i 2013- Nürnberger Burgpokal Finals.   I et interview med ST. GEORG har Werth bekræftet, at hun vil appellere dommen. "Først vil vi vente på dokumentation for den første afgørelse, og så må vi se," siger Werth. "Efter at vi har læst dokumentationen, vil vi appellere og gå til voldgiftsretten."   Kilde: Eurodressage.com  Isabell Werth og El Santo, Reem Acra FEI World Cup Grand Prix finale, 2012. JP-Photo.dk