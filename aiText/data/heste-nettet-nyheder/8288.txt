Nyopstartet salgsside inviterer til fremvisningsaften
2011-11-28T21:12:55
Den nyopstartede salgsside DV-hesteavl.dk inviterer til fremvisningsaften nu på onsdag af DV-heste til salg i Kbh. og Nordsjælland.   DV-hesteavl.dk er en nyopstartet salgsside for Københavnske og Nordsjællandske DV-heste, hvor en af tankerne bag siden er at afholde fremvisningsaftener for de salgsheste der er til salg på siden. Første fremvisningsaften løber af staben onsdag den 30. november 2011, kl. 19.00 til 21.00. Her har alle interesserede købere mulighed for, helt uforpligtende, at se et udpluk af de Dansk Varmblod spring- og dressurheste der for tiden er til salg i København og Nordsjælland. Arrangementet foregår på Kraagsgaard, Kildevej 208, 3210 Vejby. Der vil denne aften blive fremvist 6 springheste og 9 dressurheste og alle hestene vil blive fremvist under rytter. Hvis du som køber finder en eller flere heste interessante, har du mulighed for samme aften at kontakte sælger og høre mere om hesten og i kan aftale nærmere om en fremvisning, hvor du også selv kan prøve at ride hesten.     Alle er velkomne - også dig der bare er nysgerrig. Der bydes på en kop kaffe og et stykke kage, du skal blot huske varmt tøj, da hele arrangementet foregår i ridehallen. Er der spørgsmål til salgssiden eller arrangementet, er alle velkomne til at kontakte Terese Jensen på telefon 6170 3748 eller Eva Ebbe på telefon 4879 6362.  Program over fremvisningshestene mm kan ses på www.dv-hesteavl.dk