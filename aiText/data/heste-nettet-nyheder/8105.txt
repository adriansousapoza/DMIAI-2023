Bliv klogere på medicinering og doping og vind en livsforsikring til din hest 
2011-09-30T10:15:02
- Hvordan er det lige med FEI's regler for stævneheste? - Hvad er godkendt medicinering, og hvornår er det doping? - Hvilke faldgruber skal man være opmærksom på? Dansk Ride Forbund og First Horse Hesteforsikring inviterer alle til interaktivt indlæg over de krav, Dansk Ride Forbund og FEI stiller på området, og en refleksion over emnet. Samtidig er det muligt at vinde en First Horse Livsforsikring, der gælder i et år, med en forsikringssum på 100.000 (dog max. hestens værdi). Indlægget kan opleves fredag kl. 16.30, lørdag kl. 11.45 og søndag kl. 11.00 på Ridesport 2011 ved JBK Horse Shows i Odense Congress Center i uge 42. Det er forbundets veterinærkonsulent Mette Uldahl, der gennem indlægget guider publikum til bedre forståelse på og refleksion over skismaet mellem medicinering og doping. Oplægget varer ca. ½ time, og publikum kan samtidig udfylde et score-card, som efterfølgende afleveres på enten Dansk Ride Forbunds eller First Horse' stand. Hver aften efter messens lukning trækkes en vinder af en First Horse Livsforsikring. Mød Dansk Ride Forbund på stand nr. 2120 i hal B og First Horse A/S på stand nr. 1010 i hal A under hele messen. Det er også her, du henter dit score-card. Vi glæder os til at se jer! First Horse A/S og Dansk Ride Forbund Skulle tidpunkterne blive ændret, vil der være information om dette på messen, på vores stande og på http://www.rideforbund.dk.First Horse A/SRidesport 2011JBK Horse Shows - World Cup-stævne