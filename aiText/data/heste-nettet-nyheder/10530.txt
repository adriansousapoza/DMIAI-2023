Thomas og Angrib – kom – så - sejrede
2014-02-18T23:00:25
Det blev både i gårdagens Grand Prix og i dagens Grand Prix Special, sikker sejr til berideren fra Team Helgstrand, Thomas Sigtenbjerggaard med den 14-årige avlshingst Angrib Firfod e. Gribaldi / Schwadroneur (opdr. Morten Plenborg) med en score på 69,451 %.   Andenpladsen gik i dag til Allan Skov og DV-hoppen Volstrupgaards Cassiopeia e. Come Back II / Caletto III (opdr. Fam. Kløve-Mogensen) med 68,569 %. Allan Skov måtte i gårdagens Grand Prix tage til takke med tredjepladsen, idet han måtte se sig slået af svenske Jennie Larsson og Zircoon Spring der besatte andenpladsen.   Maik Kohlschmidt der grundet sin tyske nationalitet starter under det tyske flag, føles nu ganske dansk idet vi både kender ham som tidligere Helgstrand-rytter og nu en del af teamet af førsteryttere på Blue Hors. Maik lagde sig med Blue Hors Hotline, ligesom i går, lige bag Allan Skov og blev i dag placeret på tredjepladsen med 68,392 %.   Sidste placering i klassen gik til danske Malene Folmer Jensen og Acapello Foldager, der indtog femtepladsen med 68,157 %.   Resultaterne kan ses her.  Thomas Sigtenbjerggaard (Arkivfoto: JP-Photo)  