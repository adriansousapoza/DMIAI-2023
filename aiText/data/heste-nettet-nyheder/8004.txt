Kom til jydedag d. 4 september
2011-08-30T11:49:24
Foreningen Den jydske hest Østjylland, afholder søndag d. 4. september aktivitetsdag med jydske heste fra kl. 10 til 16. Der er således rig mulighed for at komme tæt på den dejlige race, og opleve racens alsidighed. Der er mulighed for at prøve at ride på en jydsk hest, få køreture i hestevogn og se hestene arbejde i marken. Midt på dagen vil der blive afholdt køreopvisning på banen, og skulle man have brug for at fordrive lidt ventetid, kan man besøge det lille kælne føl, der også vil være at finde på pladsen. Der vil foruden aktiviteterne med hestene være en del arbejdende boder, samt en cafe hvor der kan købes mad og drikke. Der er gratis entre, og arrangementet finder sted på adressen Pannerupvej 29, Pannerup, 8520 Lystrup.