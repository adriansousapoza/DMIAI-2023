Første runde af 4 års finalerne er afsluttet i Odense 
2016-10-19T13:45:35
I dag startede finalerne for dette års Dansk Rideforbunds Championater i Odense til JBK Horse Shows.  Der var tale om mange meget velspringende unge heste i Odense med interessante stamtavler.  For 4 års var det den kårede hingst Bøgegardens Gladiola e. Bøgegårdens Graf's Stakkato/Bøgegårdens Apollo med Jesper Meyenburg i sadlen som sejrede efter at have redet banen fejlfrit og fået stilkarakteren 8,5. Siden den var til hingstekåring i Herning sidste år, er det en hest som mange har talt om, så det bliver rigtigt spændende at følge ham de næste par dage.  Dagens næsthøjeste score for 4 års blev delt mellem Pernille Tribler med Cappucino PR e. Cormint/Cassini II og Kasper H. Hansen med Happy Feets Heartbeat e. Heartbeat/Balouber du Rouet, da de begge fik stilkarakteren 8,4 og begge red fejlfrie.  Karen Møller Rohde fik med Le Hero Ask e. Le Champ Ask/Carson Ask en stilkarakter på 8,2 efter en fejlfri runde og lige efter fulgte Rikke Haastrup Kristensen med Nomanee e. Nonstop/Carthago med en stilkarakter på 8,0.  Det er muligt at se resultatlisten her.  En af de hingste som - igen - har rigtig mange afkom med er Favorit Ask. Han har i 4 års klassen intet mindre end 7 afkom med i det 38 store felt. Efter dem kommer Ci Ci Senjor Ask med 3 afkom og Bøgegårdens Lansini som også har 3 afkom. 