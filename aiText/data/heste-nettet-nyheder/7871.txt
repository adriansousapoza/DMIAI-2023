Succes for DSP ved Landsskuet
2011-07-06T22:36:35
Dansk Sports Ponyavl havde i år hele 11 hopper og en unghingst tilmeldt udstillingen ved Æandsskuet i Herning, og ydermere havde ni ponyer og deres ryttere givet tilsagn om at lave opvisning med ponygames, springning og dressur. Masser af vinderbånd og røde sløjfer prægede billedet når DSP'erne viste sig, idet det bl.a. var en sportspony der blev bedste goldhoppe. Blandt DSP'erne fik hele tre hopper tildelt 24 point og ærespræmie. Disse var guldmedaljehoppen Lucky Moon som bedste følhoppe e. Back Up/ Nakonetsj OX og ejet af Vagn Søndergård, Nykøbing M., sølvmedaljehoppen Nørlunds Lady Lynette som bedste goldhoppe, e. Klooster's Showman/Hattrick, ejet af Lone Schelle, Silkeborg, samt 2-års hoppen Nørlunds Celtic Chantall e. Doucan/Kaiserjaeger, ejet af Stutteri Stald Nørlund, Skanderborg. Sidstnævnte 2-års hoppe blev nr. 2 i fælleskonkurrencen på Landsskuet. De ærefulde 23 point blev givet til følhoppen Røgild's Dia Charm, der sidste år blev kåret med sølvmedalje, og som er e. Charm of Nibelungen/Julio Mariner XX og ejet af Jens Jensen, Randers, samt til 2-års hoppen Lykkehøjs Charming Girl e. Charming-Boy SE.M/Follow Mee Bossetoon Kolka fra Lykkehøj v/Jens og Helle Mouritsen i Skjern. 22p. blev givet til den 2-årige hingst Ravell-s Pourmann e. Pour Amour/Condor II fra Karen Thing Thomsen, Ringkøbing, goldhopperne Nørlunds Fiona e. Chamberlain/Hamrik's Martell fra Marie Sofie Rasmussen, Hammel samt Katrevel's Abigail e. Klooster's Eltino/Carolinas Moccasin fra Kirsten Kjærgaard, Ølgod, og til 2-års hopperne Nørlunds Square Dance e. Charming-Boy/Magic Main fra Stutteri Stald Nørlund, Skanderborg og Lykkehøjs Charming Gucci e. Charming-Boy SE.M/Broadway fra Lykkehøj v/Jens og Helle Mouritsen i Skjern. 21 point blev givet til de to goldhopper Tovdal's A Lady in Red e. Røgild's Artax/Rytterbjergets Imperial fra Gitte Andersen, Møldrup samt Hindhøjs Kia e. Røgilds Kidogo/Broadway. Det var således et flot hold fra DSP's rækker på landsskuet. Men showdyrene gjorde også god figur med fire små hæsblæsende opvisninger på hhv. den store ring og på grusbanen, samt ved de ekstra små spring- og dressurkonkurrencer på tværs af racerne. Helt stort var det, at højdespringskonkurrencen blev vundet af kun 5-årige 1'er pony Sebastian e. Røgilds Kidogo med et spring på 150 cm - redet af sin ejer Cecilie Aaby. Nr. 2 blev lille kække Nyholms Sinatra e.Antario N med et spring på 125 cm med sin kun 12-årige rytter, Luna Leth. Sidst skal nævnes den hygge og entusiasme der kendetegnede DSP-lejren gennem alle dagene trods det kolde vejr. Fredag aften samledes ca. 40 glade sportsponyfolk og spiste sammen, og der skal herfra lyde en opfordring til at deltage på Landsskuet 2012. Kilde: Pressemeddelse