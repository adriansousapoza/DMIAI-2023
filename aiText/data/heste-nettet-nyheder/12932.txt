Blue Hors Unghestechampionat i dressur
2017-03-09T13:11:52
Inde i Jyske Bank Boxen er der netop nu fuld gang i Blue Hors Unghestechampionatet. Det er spændende at se, om det lykkes rytterne og hestene at fremvise sig lige så godt eller bedre end i går.  I går blev vinderen Maria Bjerg Latrache med Hevrings Delaya e. Era Dancing Hit/Blue Hors Hertug, efter de fik en samlet score på 165 point. Det fik de, efter at Delaya blev honoreret med karakteren 10 for skridten, 8,5 for traven og 9 for galoppen, efter et helt igennem fantastisk ridt.    Andenpladsen gik til Selina Hundstuen Solberg med Atterupgaards Botticelli e. Benetton Dream/Caprimond E.H. Her blev Botticelli også honoreret med nogle fantastiske karakterer, efter skridten blev bedømt til 9,5, traven til 9 og galoppen til 8,5. Det betød at det samlede resultat blev 162 point.  Kenneth Damgaard kom på en delt tredjeplads med Højgaardens Santos e. San Amour/Friendship, efter skridten her blev bedømt til 7,5, traven til 9,5 og galoppen til 9,5.  Bettina Jæger endte også på den delte tredjeplads. Det gjorde hun med Zancor e. Blue Hors Zack/Solos Landwind, der bevægende sig ind i himlen med sin trav og galop - det blev de også honoreret med to 10-taller for. Desværre var skridten ikke med dem i går, hvilket gjorde de fik karakteren 6,5 for skridten.  Det er muligt at se resultatlisten fra i går HER.    Lige nu ligger gårsdagens andenplads på en foreløbig førsteplads, efter ekvipagen har fået karakterne 8,5 for skridten, 9 for traven og 7,5 for galoppen, 8 for kapaciteten og 8,5 for rideligheden. Gårsdagens ene tredjeplads - Kenneth Damgaard og Højgaardens Santos - har også været på banen, og de fik karaktererne 8,5 for skridt, 9 for trav, 9 for galop, 7 for kapacitet og 8,5 for ridelighed. Gårsdagens vinder er i skrivende stund på banen.  Det er muligt at se live-resultatliste fra klassen HER.   