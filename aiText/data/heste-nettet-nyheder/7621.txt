Holdguld til  Danmark
2011-04-17T22:35:14
Ved det internationale para dressurstævne i Frankrig, beviste de danske handicapryttere endnu engang deres værd. Danmark havde fire ryttere afsted Henrik Sibbesen, Stinna Tange Kaastrup, Charlotte Skovlund og Line Thorning Jørgensen. I søndagens freestyle kür red Stinna Tange Kaastrup og Labbenhus Snøvs sig til en fjerdeplads for grad Ib ryttere. Klassen blev vundet af Pepo Puch med Fine Feeling. Hos Grad IIII var de danske ryttere helt suveræne i küren og Line Thorning Jørgensen med Dicaprio besatte førstepladsen skarpt forfulgt af Henrik Sibbesen med Porsborggårdens Bastian. Charlotte Skovlund der netop er tilbagevendt i sporten red sig ind på en tiendeplads med Urstar af Hvarre. Men ikke nok med det i Nations Cup red det danske hold sig til en guldmedalje blandt andet foran England, der anses som en af de stærkeste nationer og største konkurrenter til danskerne. Du kan se alle resultaterne her.