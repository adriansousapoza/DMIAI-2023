Flere indbrud i biler
2012-03-05T21:13:02
Flere ryttere på Sjælland oplever for tiden indbrud i bilen, mens den holder på rideskolens eller opstaldningsstedets parkeringsplads.   Det der typisk sker, er, at en af ruderne bliver smadret, og tyven snupper tasken, mobiltelefonen eller andet, der måtte ligge i bilen. Efter sigende sker det hurtigt og nærmest lydløst.   De der har anmeldt sagerne til politiet oplever, at politiet intet kan gøre.   Hvis man sætter sin bil fra sig, er det bedste man kan gøre at tage alle sine værdigenstande med sig og evt. lade handskerummet stå åbent og fjerne løstliggende tæpper og tøj, så det er tydeligt at se, at der intet er at komme efter i bilen.