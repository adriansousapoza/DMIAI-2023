Alle sager om dyr nu under samme tag
2011-12-28T13:43:48
Regeringen har truffet en beslutning om, at alle sager om dyr nu skal behandles i samme ministerium. Således ligger alle sager vedrørende dyr nu under Fødevareministeriet, hvilket skal resultere i en bedre koordinering i sager om dyrenes ve og vel.   Tidligere lå dyreværnsloven, hundeloven og andre bekendtgørelser om dyr under Justitsministeriet, mens Fødevareministeriet varetog administrative funktioner og kontrolopgaver.   Flytningen af området er trådt i kraft med det samme, og dyrevelfærdsområdet dækker nu over bl.a. produktionsdyr, kæledyr, hobbydyr og forsøgsdyr.   Kilde: Ekstrabladet.dk