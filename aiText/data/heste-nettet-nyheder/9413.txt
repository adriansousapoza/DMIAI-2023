Clinics med Will Rogers er en succes
2012-09-19T15:12:35
Elite Horsemen, bestående af Tristan Tucker og Will Rogers, er anerkendte i Danmark for deres arbejde med især problem- og ungheste. Efter trænerteamet er flyttet til Holland, er det blevet sværere for de danske ryttere at få hjælp til deres heste, og derfor er Will Rogers nu klar med et nyt tilbud til de danske ryttere.   Tristan Tucker og Will Rogers bor og arbejder i øjeblikket i Holland, hvor de arbejder sammen med bl.a. Hans Peter Minderhoud og Edward Gal. I juni var Will i Danmark for at afholde clinic med demonstration af sine teknikker, og da det var en stor succes, er han nu tilbage for at træne danskerne med deres egne heste. Arrangementet vil forløbe over to dage, hvor Will vil arbejde med både hest og rytter, og de udfordringer de har i det daglige mht. såvel ridning som håndtering af hesten. Clinicen henvender sig både til rytter med problemheste, men også til de der gerne vil løfte deres ridning til et højere niveau. Da også denne clinic er udsolgt for deltagelse med hest, vil der i fremtiden blive arrangeret lignende clinics hver 2.-3. måned.   Clinic i denne weekend Den kommende clinic afholdes d. 22-23. september ved Faxe Ridecenter, Holteskovvej 6, 4640 Faxe. Arrangementet foregår kl. 9-16 begge dage, og der er som nævnt udsolgt for pladser med hest, men endnu åbent for publikum.   SIDSTE udkald for tilmelding Vil du overvære denne clinic...? Så er det sidste udkald. Tildmeldingsfristen er i dag, d. 19., og det koster 300 kr at deltage som publikum. Publikum bedes deltage fra starten af arrangementet, altså lørdag fra kl 9.00.   Tilmelding til Jeanette Wegge-Larsen på tlf. 40929044 eller på mail jeanette@sovecoach.dk   