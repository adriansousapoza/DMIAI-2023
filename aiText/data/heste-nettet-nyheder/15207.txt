PAVO og DRF’s dressurchampionat 
2020-10-10T22:19:51
Finaler i PAVO og DRF's dressurchampionat for unge heste afvikles på Blue Hors i uge 46   Udskydelse af finalestævne Som bekendt gjorde de gældende COVID-19-restriktioner det nødvendigt at udskyde det store finalestævne for landets bedste unge spring- og dressurheste, der skulle have være afviklet i den kommende weekend på Blue Hors.   Ny stævnedato - igen på Blue Hors Det er nu lykkedes at få en ny dato i kalenderen for afviklingen af finalerne for dressurhestene.      Det er atter Blue Hors, der lægger hus til, men netop myndighedernes restriktioner, med fokus på antal deltagere pr. arrangement, har medført, at finalerne i år afvikles på en lidt anderledes facon end beskrevet i bestemmelserne. Læs mere herunder, hvor vi gennemgår set-uppet, der afvikles d. 11. -15. november. Der arbejdes fortsat på højtryk for at finde en afviklingsform og arrangør for springhestene. Én klasse pr. årgang og begrænset opstaldning For at imødekomme arrangementsforbuddet (læs mere her), vil årets finalestævne blive afviklet med kun én klasse pr. årgang i stedet for - som det er beskrevet i bestemmelserne - med en indledende klasse, en B-finale og en endelig finale.   For 5-, 6- og 7-års hestene rides de respektive finaleprogrammer.2 armbånd pr. hest For at sikre at antallet af deltagere ved stævnet ikke overstiger det tilladte, vil der blive uddelt 2 armbånd pr. hest mod registrering af navn og kontaktinfo, ligesom der fra arrangørens side opfordres til, at rytterne forlader stævnepladsen umiddelbart efter endt ridt. Armbånd afhentes i sekretariatet ved ankomst. Større stalde kan modtage alle armbånd forud for stævnet mod aflevering af en tilsvarende liste. Familiarization og opstaldning For at give de unge heste de bedst mulige forudsætninger, vil der blive mulighed for træning i ridehallen (familiarization) både dagen før, og om morgenen inden den aktuelle årgang. Skal man f.eks. ride 5-års-finale lørdag, vil der blive mulighed for at træne fredag aften og lørdag morgen og så fremdeles. Tilmelding til familiarization sker på DRF GO! samtidig med stævnetilmelding.  På opstaldningsdelen er det også blevet nødvendigt at justere, og det vil således kun blive muligt at få opstaldning dagen før finaledeltagelse. F.eks. lørdag til søndag. For at imødekomme behovet for opstaldning over flere dage, f.eks. hvis en rytter har heste med i flere årgange, har Grindsted Rideklub velvilligt sagt ja til at opsætte stævnebokse, så man kan være der i de mellemliggende dage. Stor tak til klubben for deres hjælp. Indskud og doteringer nedjusteres Som en følge af den tilrettede afviklingsform har vi i samarbejde med stævnearrangør justeret på indskuddet. Det betyder, at indskud pr. ekvipage kommer til at udgøre 750 kr. Ønsker man tilbuddet om en dagsboks (inkl. en overnatning) på Blue Hors, vil denne koste 500 kr. Opstaldning hos Grindsted Rideklub i teltboks kan tilkøbes for 800 kr./boks for hele stævneweekenden.    Som en følge af dette vil doteringer pr. årgang justeres, så der præmieres og doteres ifølge placeringstabellen i stedet for som beskrevet i bestemmelserne.  Der vil ikke blive afviklet præmieoverrækkelse, men vi sørger selvfølgelig for at alle får deres præmier/rosetter/dækkener.Refundering, tilmelding, etc. Er du én af dem, der var tilmeldt det oprindelige finalestævne, som blev aflyst, får du automatisk dit indskud retur via det betalingskort, du benyttede ved tilmelding. Ønsker du i stedet at deltage i finalerne den 11.-15. november, skal du altså blot melde til via DRF Go! som normalt. Zibrasport streamer live fra stævnet Pga. restriktionerne, er det desværre ikke muligt at holde stævnet åbent for tilskuere. Er du én af dem, der ikke har mulighed for at være til stede hos Blue Hors, behøver du ikke at gå glip af de spændende finaler, da Zibrasport streamer live fra stævnet alle fire dage.   Det bliver desværre ikke championatsfinaler, som vi kender dem, men vi er ikke i tvivl om, at Blue Hors gør alt hvad de kan for at sikre sig, at stævnet afvikles på bedst mulig, og ikke mindst, forsvarlig vis.      Finaler i PAVO og DRF's dressurchampionat for unge heste afvikles på Blue Hors i uge 46