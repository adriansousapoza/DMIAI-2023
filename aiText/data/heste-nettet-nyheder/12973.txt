Hingstepræsentation af Dressurhingste i Herning. 
2017-03-11T15:32:03
I dagens præsentation af dressurhingste var vi beriget med Bjarne Nielsen som kommentator. Han guidede, på godt jysk, publikum igennem fremvisningerne af de 10 hingste. Hingstene lå i aldersspændet mellem 4 og 10 år, og deres uddannelsesniveau var derfor naturligvis meget spredt. dette gav en god indføling med hestene på de forskellige trin i uddannelsen frem mod en top dressurhest.   Hestene fremvises uden program i alle gangarter, og formålet med denne slags fremvisninger er at vise avlsmålet i Dansk Varmblod, og den ønskede rytterhåndtering. hingstene er udvalgt efter at de arbejder godt, har gode funktioner, arbejder godt og bliver håndteret på bedste vis. Der pointeres tydeligt at man i Dansk Varmblod går efter at avle holdbare heste med kapacitet, godt sind og godt eksteriør, men det pointeres også flere gange at selv den bedste hest kun bliver så god som sin rytter. Bjarne Nielsens kommentar om at "pilen peger altid på rytteren hvis hesten ikke lykkedes" vækker begejstring hos undertegnede, da det desværre ofte opleves at hestene irettesættes for fejl. Det vigtigste er, ifølge Bjarne Nielsen, at bevære hestens lyst til arbejdet, at vente på hestens styrke og at hesten til alle tider har bagparten med idet hestens motor kommer herfra.   Der vægtes bæring, smidighed og styrke før tempo og svære øvelser, og der er fokus på at rytteren aflæser hesten og ikke forcerer hestens niveau. Selv den bedste hest bliver kun så god som sin rytter, så rytteren bør have god forståelse for arbejdet med den unge hest og de forskellige trin i udviklingen. Hestens balance er et af de vigtigste punkter i hestens uddannelse, og er hesten ikke smidig og i balance får man en anspændt hest i stedet for det ønskede, nemlig en spænstig hest der bevæger sig balanceret og smidigt. Det vigtigste i hestenes uddannelse er ikke at det er fancy at se på , det bedste er sammenhæng og funktion i ridningen. Det er okay at presse heste ind imellem, de er ikke af glas og går ikke i stykker. Hårdt arbejde skader ikke hestene, forkert arbejde gør derimod.   De ti hingste der fremvistes var: Blue Hors Zalabaster e. Blue Hors Zack, Mf. Alabaster. Zalabaster er 5 år i år. Zodiac e. Blue Hors Zack, Mf. De Noir. Zodiac er 7 år. Franklin e. Ampere, Mf. Olympic Ferro. Franklin er 7 år. Bøgegårdens Alphabeat e. Ampere, Mf. Blue Hors DOn Schufro. Alphabeat er 6 år. Hesselhøj Donkey Boy e. ERA Dancing Hit, Mf. Milan. Donkey Boy er 5 år. Blue Hors Farrel e. Fürstenball, Mf. Dacaprio. Farrel er 6 år gammel. Hoves Terminator e. Tailormade Temptation, Mf. Akinos. Terminator er 4 år. Zonyx OX e. Enzo, Mf. CG Balih El Jamaal. Zonyx er 10 år. Grand Galaxy Win e. Apache, Mf. Jazz. Galaxy er 5 år. Antobello e. Ampere, Mf. Fürst Heinrich.Blue Hors St. Schufro e. St. Moritz Junior, Mf. Blue Hors Don Schufro. St. Schufro er 6 år. Bøgegårdens Santiago e. Soliman De Hus, Mf. Wesley. Santiago er 7 år.   En rigtig flot fremvisning med fine heste, gode pointer og gode forklaringer fra kommentator Bjarne Nielsen. Til sidst slår Bjarne Nielsen et slag for god hestevelfærd ved at pointere at selv rigtig gode dressurheste ikke bør bo i en ridehal 365 dage om året, men netop også bør komme ud på andet underlag og få andre oplevelser.