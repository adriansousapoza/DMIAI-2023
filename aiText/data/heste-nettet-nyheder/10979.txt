Træner du din hest i hverdagsting?
2014-11-12T18:33:03
De fleste bruger meget tid med deres heste på træningsbanen eller på tur. Men husker, du at træne din hest i hverdagens andre udfordringer?   Kan din hest fx: - Stå stille når smeden skal ordne hove på den? - Stå stille når dyrlægen skal undersøge den og vaccinere? - Slappe af mens den bliver rørt rundt omkring på kroppen? - Vente på at gå ud af boksen, folden, eller blive sluppet ud på fold når andre håndtere den?   Hvordan vil din hest forholde sig, hvis den akut skal læsses og en tur på hestehospitalet?   Hverdagen De fleste heste klarer fint den daglige håndtering, så som at stå stille på staldgangen, blive striglet, sadlet op og trukket med.   Mange heste håndtere også nye udfordringer, når bare det bare er deres daglige "menneske" der stiller dem foran den nye ting. Men hvordan ser det ud hvis det er en anden, måske ukendt person, der skal håndtere din hest?   Vanedyr Hesten er et vanedyr og elsker sine daglige rutiner. Så derfor er det er en god ide at tænke over, at træne sin hest i at blive håndteret af andre og i situationer hvor den ikke normalt befinder sig. Det vil både gøre det lettere for din hest, dig selv og evt. andre, hvis der sker noget uforudset.   Skal din hest fx. akut have dyrlæge eller oveni måske læsses og indlægges, bliver din hest hurtigt stresset samtidig med, at du selv er i en stresset situation. Her er det en stor hjælp når din hest er vant til at blive håndteret af forskellige personer og i forskellige situationer.   Ved besøg af smeden, dyrlægen eller andre er det også sikkerhedsmæssigt en stor fordel, når hesten er trænet i hvad der skal ske og kan håndtere situationen med minimum stress.   Ren gevinst Det er til alles fordel at træne sin hest i alle disse ting. Både din, hestens og andre der skal håndtere den.   Træningen er ren gevinst for dig og din hest. For ud over, at du bliver mere sikker på din hest i flere situationer, så er alt træning der er baseret på motivation og forstærkning, med til at knytte stærkere bånd og en mulighed for at lære din hest endnu bedre at kende.   God fornøjelse