Elite Horsemen med nyt kursustilbud
2011-09-08T08:07:20
Som noget nyt tilbyder Elite Horsemen v/ Tristan Tucker og Will Rogers nu en weekend-clinic med to dages koncentreret træning. Den første weekend-clinic finder sted: Lørdag og søndag den 8. og 9. oktober 2011 Arrangementet foregår på: Højfyns Rideklub Assenbøllevej 30 5492 Vissenbjerg På en weekend-clinic får du mulighed for at løse de hverdagsproblemer du har med din hest, da du i samarbejde med Will og Tristan lærer teknikker der gør det lettere for dig at omgås hesten. Problemerne kan være enten at din hest er nervøs, bange, aggressiv, vild eller tvær. Har du trailerlæsningsproblemer, ridemæssige eller opdragelsesmæssige problemer, så har Tristan og Will bud på løsninger og tilbyder hurtigtvirkende træningsmetoder, der kan lære din hest de ting du ønsker. Få anvisninger til rolig og problemfri tilridning. Tag din unghest med og bliv ikke overrasket hvis den er ryttervant inden der er gået en time. Du har også mulighed for at deltage som tilskuer. Tristan og Will er gode til at forklare og vise hvordan de gør, så alle har mulighed for at se og lære af deres træningsmetoder. Tristan Tucker og Will Rogers har arbejdet sammen i mange år i Australien og har opnået fantastiske resultater med hestene - uanset om det er problemheste, ungheste eller rideheste - de har haft i træning. Læs mere om arrangementet på klubbens side på facebook. Spørgsmål kan rettes til Karin Kirstine Nielsen, tlf 22 60 15 72 eller på mail karinkirstinenielsen@hotmail.com.