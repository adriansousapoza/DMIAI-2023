Grand Vitara sponserer Nordisk Mesterskab i military
2011-01-19T10:00:01
Når Danmark fra den 7. til 10. juli skal være vært for de nordiske mesterskaber i military, bliver det med en, for ridesporten, ny partner og sponsor på stævnepladsen; Suzuki Grand Vitara.  Det er i 2011 blevet Danmarks tur til at være vært for det nordiske militarymesterskab for ponyer, juniorer og ungryttere samt seniorer. Ca. 120 af Nordens absolut bedste militaryryttere og heste dyster om mesterskaberne i den smukke Bernstorffspark ved Gentofte og på en ny terrænbane på Kirkehavegård ved Gilleleje. Hos Suzuki Bilimport Danmark ser Marketingchef Erik Petersen frem til en spændende mesterskabsweekend. - Grand Vitara er en ægte off-roader med masser af trækkraft til f.eks. traileren, samtidig med at den er komfortabel at køre i. Vi ved, at rigtig mange ryttere og hesteejere fortrækker Grand Vitara, og det er vi selvfølgelig glade for. Med sponsoratet kan vi nu støtte ridesporten, og i særdeleshed miltary, hvor der jo også er et vist krav om at være terrængående. Ambitionen fra stævneledelsen er, at Grand Vitara Nordic-Baltic Eventing Championships 2011 bliver kendetegnet ved høj kvalitet, glæde og fairness for både ryttere og heste. Man er allerede i fuld gang med at forberede alle detaljer, og mon ikke også de bedste ryttere allerede nu har blikket rettet mod den anden weekend i juli? - Det er første gang i flere år, at Danmark skal være vært for et så stort internationalt militarystævne. Vi glæder os, men et stævne af den kaliber kan slet ikke gennemføres uden gode sponsorer. Derfor er vi rigtig glade for at Suzuki med Grand Vitara har valgt at støtte Nordisk Mesterskab 2011 og ikke mindst militarysporten, siger Event Director Anne-Mette Binder.  Sidste år løb Danmark med guld i alle holdmesterskaber og i to ud af tre individuelle Nordiske mesterskaber. Så der bliver en del at forsvare for de danske militaryryttere, som dog uden tvivl vil få skarp konkurrence fra de nordiske kolleger i de tre dage, stævnet varer.  Se mere om Grand Vitara Nordic-Baltic Eventing Championship 2011 på www.nordic-eventing.dk. Kilde: Pressemeddelelse