Møgelvangs Zidane Down Under
2013-05-03T10:15:19
Den 11-årige lilleturshest Møgelvangs Zidane (Hertug x Manstein) er solgt til Australien gennem Munkedal Horses   Møgelvangs Zidane er kendt i Danmark på lilleturs niveau og har i 2012 blandt andet deltaget ved Bundgaard Byg finalen med sin rytter og nu tidligere ejer Katrine Sandholt Møller.   For knap et par måneder siden indgik Katrine en aftale med Munkedal Horses om at sælge Zidane: "Jeg er glad for, at det blev Munkedal, der skulle stå for salget. Sanne Henningsen er meget dygtig til de følsomme heste, og derfor var jeg helt tryg ved at sende ham til Fyn", fortæller Katrine.   Salget blev hurtigt en realitet, og Katrine er glad for, at Klaus Munkedal fra starten har været meget realistisk omkring både pris og kundegruppe til Zidane: "Jeg synes handelsforløbet har været utrolig smidigt, og det er i høj grad takket være Klaus, siger Katrine.   Det er første gang Munkedal Horses sælger en hest til Australien, men Klaus Munkedal er sikker på, at Zidane vil være en værdig ambassadør: "Vi sender en rigtig fin hest afsted, og det vil da være dejligt, hvis det kan åbne et nyt marked for os", siger Klaus Munkedal.   Zidane skal nu på sit livs rejse til Australien, hvor hans nye ejer venter ham.    Kilde: Munkedalhorses.com    Møgelvangs Zidane (Arkivfoto: JP-Photo)  