Heartbeat-søn vinder 7 års finalen i Falsterbo   Reportage
2014-07-13T18:01:01
I dag gik 7 års Horseware finalen i Falsterbo, hvor vi havde en dansker repræsenteret. Det var Malene Lykke Nielsen, der som eneste dansker havde lykkedes sig at kvalificere sig til finalen. Klassen gik i 140 cm metode B1. Banen var ikke den teknisk mest svære, men til gengæld lå den i maks. højde hele vejen. De første to starter i klassen var på 8 års heste Alexander Zettermann på Cassunta Z efter Cassinus Z samt Peder Fredricson på H&M All In efter Kashmir van Schuttershof. Det efter de internationale regler, at man ikke kan afholde en 7 års klasse uden at 8 års også kan komme til start, at det blev muligt at komme til start på en 8 års hest, selvom det her skulle være en ren 7 års klasse. Dog red de også 5 cm højere end resten af feltet. De red begge nul og var klar til en omspringning. Andreas Erni red på en for varmblodsheste meget specielfarvet hest. Hesten hed Paris og er efter Armitage, og har farven buckskin, hvilket normalt ikke ses blandt varmblodsheste. Andreas red nul på den smukke og meget velspringende Paris. Harrie Smolders som vandt gårsdagens Kopparbergs Trophy, red på en lille fiks hest efter Darco. Delilah Z gav indtrykket af at være en lille, hurtig og forsigtig hest, som samtidig ingen problemer havde med at overvinde de store forhindringer. Han red nul i første runde. I alt red 13 ekvipager fejlfrit i første runde af 7 års finalen, heraf de to 8 års. Danske Malene Lykke Nielsen havde desværre en bom på 5b i trekombinationen. Malenes Cavalina efter Butler kom ikke rigtigt frem på det ene galopspring der var efter indspringet, så de kunne ikke komme fri af bagkanten på b'eren. Det var rigtigt ærgerligt, da hun ellers red en god sikker runde hele vejen.Omspringning I omspringningen var det Alexander Zetterman, der fik lov til at lægge ud på den velspringende Cassunta Z. De lagde ud i et godt tempo, han kom fejlfrit rundt på banen og kom over målstregen i tiden 33,85. En tid, som lignede noget der klart kunne slås, men hvor man er i tvivl om, hvor hurtig de rider på de stadig relativt unge 7 års. Næste rytter var Peder Fredricson, som også red en 8 års. All In sprang helt fantastisk rundt på banen både i hovedspringningen og omspringningen, og ligner klart en hest for fremtiden. Han kom lidt hurtigere rundt end Zettermann, og sluttede fejlfrit i tiden 32,52. Tredje rytter i omspringningen var Andreas på den smukke buckskin Paris efter Armitage. Han red sig en god og knap så hurtig tur. På vejen fik han taget en bom med sig, og han sluttede med 4 fejl i 36,22. Tyske Andre Thieme kom som den fjerde rytter, hvor han red sig en sikker tur med godt overblik, hvor han sluttede med 0 fejl i tiden 38,15. Femte rytter var spanske Manuel Fernandez Saro på den velspringende Hilary Van't Paradijs efter Carabas. Han kom fejlfrit rundt i tiden 35,02. Svenske Daniel Svensson på Christian K efter Namelus R kom igennem omspringningen med 4 fejl i tiden 37,26. Lige efter fulgte endnu en svensker, Douglas Lindelöw på Character efter Careful. De kom fejlfrit rundt i tiden 35,69. Dernæst kom en tysker på banen. David Will på Click efter Cartani red fejlfrit i den hurtige tid 32,52. Så kom hollandske Harrie Smolders på Delilah Z på banen. Delilah ser ud til at bevæge sig rigtigt hurtigt over banen, men i omspringning lavede Harrie ikke skarpe nok vendninger, og de måtte nøjes med tiden 33,03. De næste to ryttere, Katrin Eckermann på Cruz 2 efter Carthago og Frederik Linell på Tonick efter Careful red med hhv. 12 fejl i tiden 38,51 og 8 fejl i tiden 38,79. Så kom der endnu en svensker på banen, og han kan ride stærkt. Det var svenske Niklas Arvidsson på Hasard efter danske Heartbeat. Han red fejlfrit i den super hurtige tid 32,03. Da næste rytter, Olof Smith på Escada Vs efter Escudo I rev en bom på det tredje spring, kunne Niklas Arvidsson kalde sig for vinder af 7 års finalen på hingsten Hasard efter danske Heartbeat, og blev indehaver af intet mindre end 20.000 skr. Nummer to blev David Will og som kunne medtage 14.000 skr. Peder Fredricson sluttede på tredjepladsen og i alt 10.000 skr. Nummer fire blev Harrie Smolders, Alexander Zettermann sluttede på 5. pladsen og som sidste placerede kom Manuel Fernandez Saro.  Niklas Arvidsson på Heartbeat-sønnen Hasard. JP-photo.dk