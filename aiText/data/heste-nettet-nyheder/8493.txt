Fie Skarsø og Gestüt Wiesenhof i nyt samarbejde
2012-01-27T20:06:37
Grand Prix-rytteren Fie Skarsø og Gestüt Wiesenhof genoptager samarbejdet.   Den danske rytter, med base i Luxemburg, har fået tre heste fra Wiesenhof i træning: Salome, en 6 års halvblodshoppe efter Sandro King, den 5-årige Kadensky e. Munchhausen og den 6-årige vallak For My Life e. Fürst Heinrich som Fie Skarsø forventer sig meget af.  Fie Skarsø var første-rytter på Gestüt Wiesenhof for år tilbage, hvor hun især huskes som rytter på Munchhausen. Skarsø stoppede hos Wiesenhof i november 2006, hvor hun blev ansat som første-rytter hos Paul Kayser i Luxemburg. Her arbejdede hun indtil november 2010, hvor hun blev selvstændig og op startede egen træningsstald Luxemburg. Fie Skarsø har blandt andet Dansk Varmblods guldmedaljehoppen Fabrix Miss Èsandri på 6 år i træning, som også bliver interessant at følge.