Sport og fest i Fredericia
2011-03-22T18:37:45
Der er lagt op til publikumsvenlig sport og festlig stemning ved weekendens landsstævne i Fredericia Rideklub.  De høje doteringer har lokket flere af Danmarks bedste ryttere til stævnet, som ser ud til at blive et af de bedst besatte danske landsstævner i år.  Med atmosfære der minder om et internationalt stævne og publikumsvenlige klasser som bl.a. det officielle indendørs DM i springning og en six bar-klasse lørdag, bliver det uden tvivl festligt og spændende at være til stede i Fredericia Rideklub.  Lørdag vil der også være LIVE musik og der bliver lagt op til en mindeværdig rytterfest.  Læs mere på www.fredericiarideklub.dk