Landsstævne på Ågerupgård kommende weekend
2012-04-10T08:58:14
Fredag d. 13 april - søndag d. 15 april, afholder Ågerupgård Sportsrideklub igen i år landsstævne. Stævnet afholdes, som sidste år, med ponyklasser og Children/junior klasser. Fredag afholdes der LA og MB som distriktsklasser, og det betyder, at kvalificerer en ekvipage sig til B-ekvipage denne fredag, er der mulighed for at ride landsklasser lørdag og søndag.   Der er flotte doteringer i mange af klasserne, hvor der er mulighed for at vinde helt op til 4000,- Ydermere vil Box4rent Cup blive afviklet over 2 kval. fredag og lørdag samt en finale søndag.   Frem til stævnets start, byder http://www.aags.dk på videodagbog, hvor det er muligt at møde vores unge springryttere. Klik her for at komme til dagbogen.   Landsstævnets side   Der er gratis adgang for publikum. Stævnet afholdes indendørs i to 20-60 haller, der er sat sammen med tilskuerpladser imellem. Det bliver en spændende weekend med mulighed for at se nogle af landets bedste pony- og juniorspringryttere udfolde sig på den altid kreativt pyntet springbane.   Aags cafeteria har åbent under hele stævnet.