Søren suveræn til JBK's CSIO i Odense
2014-05-16T00:07:28
Det er er gået rigtigt godt for danskerne til den første dag af JBK's CSIO, som for første gang afholdes på dyreskuepladsen i Odense. Vinderen af dagens sidste klasse og første kvalifikation til Grand Prix'en på søndag blev danske Søren Pedersen på den velspringende Tailormade Cavetta. Klassen blev afholdt i 150 cm metode A (speedklasse), hvor Søren lagde sig i spidsen i tiden 70,01 sek. Lige bag ham kom den chilenske rytter Samuel Parot på hesten William Wallace i tiden 70,16 sek. På tredjepladsen havde vi endnu en dansker, nemlig Lars Bak Andersen ridende på Liconto del Pierre, som red i tiden 72,23. I klassen var der yderligere to danske placerede, Andreas Schou på Leonardo der Kleine samt Rikke Haastrup på Qualico du Bobois. Dagens første klasse var lille tur i 135 cm, som gav to afdelinger da der var 124 starter i klassen. Her var der desværre ikke nogen danskere i top tre. Klassens første afdeling blev suværent vundet af irske Michael Duffy på Eminent i den hurtige tid på 57,58 sek. Sebastian Numminen red lige over et sekund langsommere på Calandro i tiden 59,61 sek. Endnu en irer besatte 3. pladsen, denne gang Capt. Michael Kelly på Mullentine Loughgall i tiden 61.18 sek. 4. pladsen blev besat af danske Emil Hallundbæk på Dakar. Yderligere danske placeringer i denne klasse blev leveret af Christian Schou, Rikke Haastrup, Kasper H. Hansen, Isabel Jasmin Kristoffersen, Bernt Spanggaard Andersen. Klassens anden afdeling blev vundet af briten Harriet Nuttall på Highland Cruiser II i tiden 59,18 sek. På andenpladsen var endnu en brite - Tim Page på Steady the Helm i tiden 59,81 sek. Tredjepladsen gik til Christophe Vanderhasselt på Fenom van Klapscheut i tiden 61,30 sek. Danske placerede i denne afdeling var Thomas Sandgaard, Shannon Meinert Ketterle, Torben Frandsen, Simon Yde, Ulrik Kjær og Georgia Timmermann. Dagens anden klasse var mellemtur i 140 cm. Her lykkedes det nogle enkelte danskere at klemme sig ind på placeringerne - det var Lars Bak Andersen, Jessica Vinter Jensen og Søren Møller Nielsen. Klassen blev vundet af norske Morten Djupvik på Chanelle z i tiden 28,72 sek. Nr to blev schweiziske Frederique Fabre Delbos på Prevert van Sint Maarten i tiden 29,29 sek. Lige i hælene på Frederique kom britiske Harriet Nutall på Silver Lift. Resultater for dagens klasser kan ses HER.    Søren Pedersen og Tailormade Esperanza de Rebel. JP-Photo.dk  