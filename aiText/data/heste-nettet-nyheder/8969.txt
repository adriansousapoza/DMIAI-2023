Det paralympiske dressurhold sættes lørdag den 2. juni
2012-05-30T16:09:15
På lørdag udtager landstræner David Amager de fem paradressur-ekvipager, der skal forsvare de danske farver ved De Paralympiske Lege (PL) i London. Udtagelsen finder sted ved DM i paradressur, der afvikles på Broholm Slot i Gudme den 1. og 2. juni.   Danmark klar til PL PL i London afvikles i dagene 29. august til 9. september, og paradressuren afvikles fra den 30. august til den 4. september. Paradressur rides i fem forskellige grader, der afhænger af rytterens handicap. Grad IV er for ryttere med det mindste handicap, mens grad IA tæller ryttere med de sværeste handicap.   Bruttotruppen til PL ? Liselotte Scharff Rosenhart (grad IA). Hest: Priors Lady Rawage. ? Stinna Tange Kaastrup (grad IB) - EM 2011 (hold: sølv, indv.: sølv, kür: guld), VM 2010 (hold: bronze, indv.: bronze, kür: sølv). Ny hest: Selento K. ? Caroline Cecilie Nielsen (grad II) - EM 2011 (hold: sølv), VM 2010 (hold: bronze, indv.: bronze), PL 2008 (indv.: bronze). Hest: Leon (EM 2011). ? Annika Lykke Dalskov (grad III) - VM 2010 (hold: bronze, indv.: sølv, kür: sølv), PL 2008 (indv.: sølv, kür: bronze). Ny hest: Aros A Fenris. ? Susanne Jensby Sunesen (grad III). Hest: Thy's Que Faire. ? Henrik Sibbesen (grad IV) - EM 2011 (hold: sølv), VM 2010 (hold: bronze, indv.: bronze). Hest: Rexton Royal (EM 2011, VM 2010). ? Line Thorning Jørgensen (grad IV) - EM 2011 (hold: sølv, kür: sølv). Hest: Di Caprio (EM 2011). ? Det danske landshold - EM 2011 (hold: sølv), VM 2010 (hold: bronze).   Kilde: DRF  Arkivfoto: JP-Photo