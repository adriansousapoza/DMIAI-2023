Veterinær-sygeplejerske dømt for vanrøgt
2014-01-15T15:13:52
En tidligere veterinær-sygeplejerske har fået en betinget fængselsdom, og er for bestandigt fradømt retten til at holde hest   Vanrøgt af to heste En tidligere engelske veterinær-sygeplejerske er blevet dømt for vanrøgt af to heste, med døden til følge. Den ene døde i sygeplejerskens varetægt, mens den anden var så alvorligt vanrøgtet, at den efterfølgende måtte aflives af dyreværnet, til trods for at veterinær-sygeplejersken selv mente den var fuldstændig 'fit-for fight'.   Det oplyses endvidere, at andre heste der tidligere har været i veterinær-sygeplejerskens varetægt ligeledes, har måtte aflives af dyreværnsforeninger, som følge af vanrøgt.   Relativ hård dom Kvinden, der efter sigende led af en svær depression som følge af dødsfald i familien, har fået hvad flere vil betegne som en relativ hård dom. Udover en betinget fængselsdom, er hun for bestandigt fradømt retten til at holde hest, og er ligeledes dømt til at betale sagsomkostningerne. Dommen er imidlertid afsagt, idet man har ment, at der til trods for kvindens personlige problemer, var tale om skærpede omstændigheder, som følge af kvindens professionelle baggrund.   Kvinden erklærede sig efter domsafsigelsen skyldig, og fik hermed den betingede fængselsdom suspenderet i op til 12 måneder, forudsat at hun afsoner 10 uger i sit hjem, samt indvilliger i at deltage i et 12 måneders rehabiliteringsforløb.   Kide: Horse & Hound      Den sidste af de to heste, som efterfølgende måtte aflives