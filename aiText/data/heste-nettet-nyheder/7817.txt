Vallø Sportsrideklub tog DM titlen
2011-06-20T09:40:21
Ved landsstævnet på Kolding Rideklub i den forgangne weekend blev de danske mestre i holddressur fundet. Finalen blev redet søndag, som de seks bedste hold fredag og lørdag havde kvalificeret sig til, og det skulle altså blive holdet var Vallø Sportsrideklub der løb med sejren.  Foto: Rikke Handke Det vindende hold bestod af Nanna Bronée Madsen og Skjoldsgaard Monte-Vo e.Münchausen/Schwadroneur avlet hos Lars Skjoldsgaard og Birgitte Voigt, Rune Willum Hansen og Hedens Dimarco e. De Noir/Landau avlet hos Helle Bundgård, Sidsel M. Johansen og Herbie Hancock Graftebjerg e.Blue Hors Hertug/Michellino avlet hos Ea og Arne Bjerg-Nielsen samt Jochim Chr. Thomsen og Hedelunds Mefisto e.Michellino/Matador avlet hos Rikke Kvist. Det vindende hold blev suverænt danske mestre med i alt 647 point.  Foto: Rikke Handke Andenpladsen gik til Dalumgård Rideklub med samlet 606 point, skarpt forfulgt af hjemmebane holdet fra Kolding Rideklub der red sig ind på en tredjeplads med 605 point.