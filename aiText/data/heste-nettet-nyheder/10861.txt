NM kalder i Herning   Fagligt
2014-07-27T20:59:27
Om få dage går det løs i Herning - de nordiske mesterskaber for islandske heste skal afholdes på dyrskuepladsen i dagene 30. juli - 3. august.   Der skal både afholdes mesterskaber indenfor avl, sport og gædingakeppni.   Dommerne til dette års NM indenfor sports disciplinerne bliver: Hoveddommer Åsa William Norge: Per Kolnes og Rune Svendsen Finland: Ann Winther og Laura Pihkala-Posti Sverige: Peter Haggberg, Lisa Olovsson og Pia Andreasson Island: Sigridur Petursdottir, Henrik Mar Jonsson og Sigurbjörn Viktorsson Danmark: Pia Hansen og Karin Hassing   Flere af de danske ryttere er allerede ankommet til stævnepladsen, for at få trænet hestene optimalt på banerne samt få alle de vigtige forberedelser på plads inden NM for alvor går igang.   Publikum kan i dagene NM varer købe både dagsbilletter samt partout kort og der er også mulighed for at følge NM via livestreaming hjemme i stuerne.   Man kan håbe at det danske publikum møder talstærkt op og er med til at bakke op om vores dygtige danske landsholdsryttere, som i Herning skal dyste mod ryttere fra Sverige, Norge, Finland, Island og Færøerne.   HN vil følge NM og komme med en masse nyheder og resultater efterhånden som disciplinerne afvikles de næste par dage.   Foto: De nordiske flag repræsenteret side om side - NM 2014  