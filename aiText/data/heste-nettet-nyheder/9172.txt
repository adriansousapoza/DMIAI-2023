Johanne Hvid blev danmarksmester 2012 i distance
2012-07-09T14:08:06
Otte ekvipager var til start i mesterskabet, og det blev Johanne Hvid på Flino ox, der sikrede sig DM-titlen i distance, i den 120 km lange internationale CEI2*-klasse, der blev afviklet ved Københavnerridtet den 7. juli. Sidste års gulvinder, Inger Bertelsen og hesten Gashin El Din måtte i år nøjes med sølvet, som mens Hanne Haagen Hansen på Shando fik bronze, ligesom hun fik i 2011.   Ridesportens maraton Distanceridning er ridesportens maraton, hvor kunsten er at komme først i mål efter et langt ridt. Konkurrencen foregår ved at gennemride en afmærket rute i terrænet, og ridtet overvåges af erfarne dyrlæger, som sikrer, at hestene ikke overbelastes. Hestene kontrolleres både før, under og efter løbet. De må ikke have for høj puls, være halte eller vise andre tegn på overanstrengelse. Har de det, udgår rytteren af løbet. For alle klasser gælder mottoet: "At fuldføre er at vinde". I distanceridning vægtes hestens kondition og tilstand ved mållinjen højt, og det gælder om at komme i mål med en hest, der er frisk til en etape mere.   Tidligere Danmarksmestre i distanceridning: 2011 Inger Bertelsen/Portal 2010 Johanne Hvid/Mardan OX 2009 Dorthe Christensen/Sebu 2008 Kristina Johansen/Gama Vrå 2007 Tanja van Willigen/Shajan OX 2006 Lotte Klitgaard Jespersen/Grafik OX   Pressemeddelelse, DRF    Arkivfoto: JP-photo  