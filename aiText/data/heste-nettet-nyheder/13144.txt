Hingstene dominerede DRF championatskvalifikationen i Ringsted 
2017-06-19T10:39:40
Det var hingstene der gjorde sig gældene i næsten samtlige klasser ved afviklingen af DRF's dressurchampionats kvalifikationsrunde i Ringsted i går søndag. Der blev fremvist mange spændende ungheste på denne smukke sommerdag, der lover godt for fremtiden for dansk dressur og dressuravl   I Flotte rammer og under nye regler Med bagende sol og høj blå himmel var rammerne for den sjællandske championats kvalifikationsrunde i Ringsted søndag den 18, juni 2017 sat i flotte rammer, under de nye regler for afviklingen af DRF's dressurchampionat.   I modsætning til tidligere, er der nemlig ikke nogen mellemrunde, som er afskaffet, og det betyder samtidig, at ekvipagerne ikke længere er sikre på at gå videre med et 8 tal i tværsum, hvilket ellers tidligere har været kutyme. Det fordrer kamp til stregen ellerede fra de indledende klasser, hvor alle må yde deres ypperste, såfremt de vil give sig selv de bedste muligheder for at komme videre.    For 4-års hestene betyder det til eksempel, at der fra kvalifikationerne bedste 40 4-års heste til finalestævnet, der efterfølgende afholdes på Blue Horse   4-års klassen domineret af hingste med Spot On som vinder I alt 15 stk 4-års heste var stillet til start i Ringsted på denne smukke sommerdag.   Hingsten Spot On (e. Sezuan / Solos Carex) var på pletten i dag med rutinerede Frederico Mexia de Almeida i sadlen, og opnåede et flot samlet resultat på 8,480 sejren i kvalifikationen i Ringsted for 4-års heste, hvor særligt hingstens kapacitet virker lovende, herunder viste hingsten en imponerende galop og en god trav. Hingsten opnåede en kapacitetskarakter på 8,6, og 8,5 i trav og 8,8 i galop.   Andenpladsen gik ligeledes til en hingst. Diablo (e. Don Frederic / Weltmeyer), med Jan Møller Christensen i sadlen sikrede sig andenpladsen med et samlet resultat på 8,260. Det blev til præcis samme point sum som Nadja Aaboe Sloth med DV-hingsten Favour Gersdorf (e. Foundation / Leandro), der blev placeret som nr. 3.   Reglerne forholder sig således ved ekvipager med samme pointsum, at den ekvipage med flest point i kapacitet bliver bedst placeret, og står de fortsat lige, vil karakteren for ridelighed være afgørende. Her var det således Diablo, der trak det længste strå og sikrede sig andenpladsen.   Uno Don Olympic og Zibrandsen vinder 5-års kvalifikationen I 5-års klassen var udskillelsesløbet klart. Det blev en sikker sejr til UNO Don Olympicsikkert redet til sejr af nordsjællandske Anna Zibrandtsen med meget flotte karakterer. Det blev til en samlet pointsum på 9,580 point komfortabelt foran feltets 2'er og hingsten imponerede med en kapacitetskarakter på et rent 10-tal, herunder 9,7 i både trav og skridt.   To'er i klassen blev endnu en hingst, nemlig Atterupgaards Botticelli (e. Botticelli e. Benetton Dream / Caprimond E.H.) redet af Selina Solberg Vittinghus. De opnåede en samlet pointsum på 8,980 point, herunder 9,2 i kapacitet.   Hoppen Hevringholms Delaya (e. Era Dancing Hit / Blue Hors Hertug) med Maria Berg Latrache i sadlen opnåede næsten samme pointsum nemlig 8,960, men tillige en lavere kapacitetskarakter, og måtte de se sig henvist til en samlet tredjeplads. Delaya opnåede en karakter for kapacitet på 9,0, men til gengæld en skridtkarakter på 9,5 og en galopkarakter på 9,3.   Jukebox og Michael Søgaard vinder 6-års kvalifikationen Otte ekvipager havde stillet til start i 6-års kvalifikationen i Ringsted, og her sejrede Jukebox ( e. Jazz / Rubinstein I, med Michael Søgaard i sadlen med en samlet pointsum på 8,060 point.   Andenpladsen gik til DV-hingsten Atterupgaards Kingston (E. Krack C / De Niro) med Annitta Duus i sadlen. De opnåede en samlet pointsum på 7,940 point, med 8,5 i skridt og 7,8 på samtlige øvrige parametre.   Tredjepladsen gik til Viva La Vie 2 ( e. Vitalis / Damon Hill) me nordsjællandske Helene Melsen i sadlen, der opnåede en samlet pointsum på 7,920.   Bonnaquiqui vinder over Kipling i 7-års klassen I 7-års klassen havde blot 5 heste til start og derfor kun to placerede ryttere. Det blev den 7-årige hoppe Bonnaquiqui (e. Bonifatius/Rotspon) med Rune Willum Hansen, der overraskende red sig ind på førstepladsen med et samlet resultat på 76,653%, mens UVM finalisten trakehner vallakken Kipling (e-Hofrat / Höhnstein E.H.) med sin faste rytter Anne Troensegaard måtte se sig slået i dag.   Det gælder dog således at klassens to først placerede er udtaget for Danmark til dressurchampionatet Folkssam Scandinavian Open % Breeders Trophy i Falsterbo, så vi kommer forhåbentlig til at se meget mere til begge ekvipager.   Se samtlige resultater fra DRF unghestechampionats kvalifikationsrunde i Ringsted her      Så er der afvikles kvalifikationsrunde for DRF unghestechampionat 2017 i Ringsted, der opnåede dominans af lovende unghingste i flertallet af klasserne ( Arkivfoto: Jp-Photo.dk)