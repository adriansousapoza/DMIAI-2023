Victoria E. Vallentin vandt Ecco Cup finalen for kat. I
2012-12-02T20:35:19
Det blev Victoria Vallentin der med Natalina sikket vandt Ecco Cup finalen for kategori I ponyerne med 153,055 %. Victoria vandt både lørdagens indledende PRM med 74,472 % samt dagens kür med 78,583 %.  Andenpladsen gik til Kristine Koch Bejtrup med den 13-årige Dornick-Son e. Dornik B/Bourbon med 149,339. Ekvipagen blev også placeret på andenpladsen i både lørdagens indledende runde med 73,089 % samt søndags kür med 76,250 %.  Både Victoria og Kristine kommer fra Aarhus Rideklub på Vilhelmsborg.  Alexandra Sørensen indtog tredjepladsen med endnu en Dornik B-søn, nemlig den kun 8-årige Melli´s Dornik e. Dornik B/Aratoss, med en samlet pointsum på 144,193 %. Parret indtog både lørdagens klasse og dagens kür med tredjepladsen med hhv. 68,943 % og 75,250 %.  Alexandra Sørensen kommer fra Skanderborg Rideklub, hvor hun trænes af klubbens berider og hendes far, Ulrik Sørensen. Alexandra har i år været særdeles flittig, idet hun også på hesten Camiro Mandø var kvalificeret til finalen for junior ryttere.  Resultat: live.rideforbund.dk/STV00000049/    Victoria E. Vallentin på Natalina (Arkivfoto: JP-Photo)