T.1 Youth Match World Tølt
2012-02-25T13:02:44
I T.1 Youth Matchen mellem de danske, svenske og norske ungdomsryttere skulle der fremvises: Langsom tempo tølt på begge volter Langsom tempo tølt på kortsiderne og øgninger på langsiderne Hurtig tempo tølt   Deltagerne var: Tonje Iren Keiseraas - Norge - Klidur fra Tjarnarlandi Felicia Lindblom - Sverige - Safir von Lindenhof Ditte Søborg - Danmark - Dár frá Kjartansstödum   Efter den første opgavedel, den langsomme tølt, førte danske Ditte Søborg og med flotte øgninger og nedtagninger i 2. opgavedel, lå hun stadig på en klar første plads.   I den sidste opgavedel, den hurtige tølt, blev deltagerne klappet rundt på ovalbanen af publikum, og her mærkede man især de mange danske publikummer, som højlydt heppede på Ditte.   Ditte var suveræn i den hurtige tølt og med et 6,5 og 2 x 7,0 i karakterer stod det klart, at ingen af de andre kunne nå Ditte.   Ditte vandt derfor T.1 med en samlet placering på 6,16, dernæst den svenske Felicia med 5,55 og nordmanden Tonjae med 5,34.   Derfor ender det danske ungdoms hold til Youth Match med 2 førstepladser og 2 andenpladser. Stort tillykke til de dygtige unge danske ryttere.    