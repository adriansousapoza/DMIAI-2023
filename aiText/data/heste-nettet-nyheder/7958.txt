Dansk sejr og flotte placeringer i Luxemburg
2011-08-12T13:38:19
Ved det internationale stævne CDI Leuthenlange der afholdes i Luxemburg 10.-14. august, har de danske ryttere der er til start klaret sig ganske godt indtil videre, og det er endda blevet til en dansk sejr. Prix Gestüt Pederhof FEI 5-års finale blev redet torsdag og her blev det til en 5.plads for Fie Skarsøe og Fabrix Miss Esandri e.Sandro King. I Prix La Luxembourgeoise Assurances 6-års finalen red Anne Sofie Aaen og Raadbjergs Pari Pet e. Sandro Hit sig ind på en 3.plads, lige efterfulgt af Kristine Møller og Hamilton på en 4.plads. Anne Sofie Aaen havde ligeledes Donaro e.Don Frederico med i 6-års finalen, og med Donaro sluttede hun på en 6.plads. I dagens Prix St. Georges blev det dog til en dansk sejr! Fie Skarsøe og One Night Stand e. Olivi red sig til en flot sejr med 70.684%. Kristine Møller og Rêve en Noir sluttede på en 9.plads i samme klasse. Du kan se de kommende starter og alle resultater for stævnet her.