My Lady - så er det slut med karrieren
2017-05-12T08:16:56
DV hoppen My Lady der sammen med Mikala Münter har høstet mange resultater i det amerikanske og repræsenteret de rød hvide farver går på pension. Hun følger hermed trop med Lars Petersens DV hoppe Mariett. Sammen har de alle fire været gode repræsentanter for dansk avl i sporten 'over there'   Gode repræsentanter for danske hesteavl My Lady (e. Michellino / Ritterstern) er efterhånden blevet 17 år, men har I de senere år med Mikala Münter (tidligere Gundersen) på fornemste vis repræsenteret Danmark indenfor dessursporten i Florida på linje med Lars Petersen med sin DV hoppe Mariett, der var en del af hans flyttegods, da han rykkede 'teltpælene' til USA.   Nu er dette kapitel for alvor ved at være slut, idet Mariett blev pensioneret tidligere på året, og nu følger altså My Lady trop, og der sættes et foreløbigt punktum for danskere og danske heste i de forreste rækker på den amerikansk dressur arean. Det er planerne at My Lady nu skal skal ifoles og vie sin fremtid til at være følhoppe.   Påbegyndte sin sportslige karriere i Danmark My Lady er avlet af Marlene Lindholm og påbegyndte under navnet Lady My, sin karriere i Danmark som 7-årig under Mette Rafn, som konkurrerede hende op i M-klasserne indtil foråret 2011.   My Lady blev herefter købt af dansk-amerikanske Janne Rumbough som hendes kommende dressurhest og fælles projekt med hendes træner Mikala Münter på sidelinjen. Men hoppen blev en positiv overraskelse for dem begge. Hun gennemgik en eksplosiv udvikling, som rev dem begge med i begejstringen.   Udviklede sig fænomenalt hurtigt Hoppen udviklede sig nemlig med stormskridt, og i løbet af kort tid red Mikala hoppen hoppen i Masters CDI5* i Wellington og vandt Grand Prix Special i 2015, og fluks var hoppen i international klasse. Siden har hun deltaget i rigtig mange internationale konkurrencer, samtidig med at ekvipagen har taget sig rigtig godt af præmiepenge puljerne. Duoen, der altid blev trænet af Ernst Hoyos, steg gradvist i graderne inden for den amerikanske dressur, og blev til en af de mest vindende ekvipager i Wellington i årene 2012-2016.   Flot sportslig karriere der også har gavnet Danmark Münter og My Lady repræsenterede Danmark ved World Equestrian Games i Caen i Frankrig, og ved EM i Aachen, Tyskland, og i 2014 og 2015 ved World Cup finalerne i Lyon og Las Vegas. De har også redet i Danmark. De har bl.a. deltaget i DM i dressur på Broholm fire gange.   Ikke mindst har de ligesom Lars Petersen været med til at sikre sig at Danmark kunne deltage med hold ved OL i Rio i sommeren 2016, men blev jo desværre ikke udvalgt til at indgå som en del af det endelige hold, hvilket teamet bag hoppen naturligvis var rigtig skuffede over.   Mikala ønskede endvidere at fremvise hoppen i 2017 i Wellington, med det lykkedes ikke. Efter en andenplads i januar i CDI-w Grand Prix med 71,220 %, blev hoppen trukket ud af Freestylen. Ved det næste femstjernede CDI stævne i februar, gik hoppen ikke igennem dyrlægekontrollen. My Lady har også tidligere i sin karriere haft en længere skadespause.   Nu er det slut Nu har makkerparret bag My Lady så valgt at nu er det slut, selvom de erkender at det altid er vanskeligt at fastsætte tidspunktet for det endelige punktum.   Mikala og Janne, er dog enige om, at legen skal sluttes, mens den er god. De har besluttet at sætte punktum for hoppens sportslige eventyr, og lader hende pensionere. Man hun skal ikke blot nyde sit otium.   Den 17-årige hoppe, er nemlig tiltænkt en ny karriere som følhoppe, og er netop blevet insemineret med Nürnberger Burg Pokal-vinderhingsten, den i Danmark helt hippe dressurhingst Vitalis (e. Vivaldi/D-Day). De to kvinder håber det vil resultere i det første af en række føl, som de håber at hoppen vil give dem.   Gradvis overgang til sin nye tilværelse Det er planen, at My Lady langsomt trappes ned i ridningen for gradvist at komme mere på fold. Hoppen er i dag i rigtig god form, men de vil ikke byde hende en brat overgang til pensionstilværelsen. Derfor tilvænnes hun gradvist til en mindre hektisk og mere afslappet livsform.   My Lady har altid fungeret godt med et aktivt konkurrenceliv, så det er væsentligt for de to kvinder, at hoppen gradvist tilvænnes til den fremtidige livsform, uden at hun umiddelbart mærker de store ændringer i dagligdagen, og gradvist kan akklimatisere sig til sin nye tilværelse, som hun forhåbentlig vil tage godt imod, og som vil være lige så frugtbar som hendes sportslige karriere har været.      Mikala Münster Gundersen, på My Lady ved DM udendørs på Broholm (Arkivfoto: JP-Photo.dk)  