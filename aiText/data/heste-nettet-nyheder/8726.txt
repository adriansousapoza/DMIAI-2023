Åbent hus på Blue Hors på lørdag
2012-03-22T19:16:08
  Blue Hors afholder deres årlige åbent hus og hingstefremvisning lørdag d. 24 marts kl. 14   Når Blue Hors slår dørene op for endnu en hingstefremvisning, vil der blive lejlighed til at se Blue Hors Zack og alle hans kårede sønner fra hingstekåringen i Herning. Blue Hors Don Olymbrio vil også blive vist frem, efterfulgt af flere føl fra hans første følårgang. Derudover vil de gamle kendinge Hotline, Bentley, Rush Hour, Rockefeller og Don Schufro selvfølgelig også blive fremvist. De nykårede hingste Blue Hors Zatchmo, Blue Hors Edelman, og Blue Hors Fletcher vil også være at finde. Dertil vil der blive lejlighed til at stifte bekendtskab med den spændende ny-indkøbte hollandske Jazz-søn, Blue Hors Erlando, der stiller til efterkåringen på Vilhelmsborg den 12. april.   Stutteri Ask vil også være til stede med deres hingste, med dette års springfløj Clifton Ask i spidsen og araberhingsten Zonyx fra Kirk Arabians vil blive vist under rytter.