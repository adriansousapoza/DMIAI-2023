Gal og Romanov vandt
2012-03-10T23:35:14
I dagens Rambøll Intermediare II blev det publikums favorit Edward Gal og Blue Hors Romanov e. Rohdiamant/Grundstein II der vandt i overlegen stil med 75,614 %.  Edward og Romanov ser ud til at have fundet hinanden og ekvipagen red et flot og stabilt program, med flotte travøgninger, en udtryksfuld passage og fine galoppiruetter.  Andenpladsen gik til Anette Ejlersgaard med Gørklintgårds Dublét e. Diamond/Olympic Ferro Hit, avlet af Jørgen Ravn, med 68,86 %. Dublét imponerede blandt andet med en særdeles rummelig og elastisk trav, som også kom til udtryk i en kraftfuld og elegant passage. På tredjepladsen kom fødselsdagsbarnet Helene Melsen med Akeem e. Lobster/Aga-Khan, som på sin 26 års fødselsdag red sig ind på en tredjeplads med 64,123 %. Resultatliste