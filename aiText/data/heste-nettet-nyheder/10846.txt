Anna og Detroit Europas 5. bedste
2014-07-14T22:59:42
 Anna Zibrandtsen og Detroit (Arkivfoto: JP-Photo)   EM for ungryttere i Arezzo er nu afgjort, og bedste dansker blev Anna Zibrandtsen med en flot femteplads. Emilie Warncke Larsen og Kathrine Springborg sluttede henholdsvis som nummer 16 og 17 i dagens kür-finale. Guldet gik til hollandske Anne Meulendijks, mens tyske Lisa-Maria Klössinger og belgiske Jorinde Verwimp vandt sølv og bronze.   Flot femteplads til Anna Kathrine Springborg og May Candeloro fik lov til at åbne den spændende kür-finale for ungryttere, og det gjorde hun med et ridt til 67,225 %, hvilket placerede hende som nummer 17. Anden danske rytter, der skulle gøre sit bedste var Mille Larsen Warncke og Langkjaergaards Donna Fetti. Parret sluttede som nummer 16 med en score tæt på Kathrines 67,650 %. Anna Zibrandtsen og Detroit fik et fantastisk resultat. De red til 74,925 %, hvilket sikrede dem en flot femteplads i årets EM for ungryttere.Sikker Hollandsk sejr Europamester for ungryttere 2014 overlod intet til tilfældigheder, og hollandske Anne Meulendijks vandt guldet med en sikker score på 80,275 %. Sølvet blev vundet med 78,825 %, og det tog tyske Lisa-Maria Klössinger og FBW Daktari sig af. Gårsdagens nummer 9 lavede noget af en avancering i dagens kür-finale og Jorinde Verwimp med Tiano 108 vandt bronze med 75,425 %. Dommerne ved kür-finalen var danske Hans-Christian Matthiesen,Vincenzo Truppa (ITA), Irina Maknami (RUS), Freddy Leyman (BEL) og Eddie de Wolff v. Westerrode   Kilde: DRF