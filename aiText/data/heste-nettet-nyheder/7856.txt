Magnesiummangel hos heste er sjældent
2011-06-29T13:06:46
Med hylder der bugner af tilskudsfoder, kan det være svært at vælge hvad og hvor meget man skal tildele sin hest. Skal man blande selv eller skal man give et fuldfoder, og ikke mindst - hvad skal man tilføje yderligere? Skal hesten havde ekstra tilskud til hove og pels, og hvad med mave-tarmfunktionen? Magnesium er også et meget brugt tilskud, bl.a. til nervøse heste. Magnesium er et essentielt makromineral, der er nødvendigt for heste til at opretholde normal nerve- og muskelfunktion, samt for at producere protein og DNA. Ved mangel kan der ses symptomer som muskelsvaghed, høj puls, nedsat ædelyst, nervøsitet, væksthæmning og muskelkramper. Hos en del heste kan nok observeres et eller flere af omtalte symtomer, og bør hesten så få et tilskud af magnesium? Magnesiummangel ses sjældent I følge professor Allison J. Stewart, der for nylig har publiceret en artikel om magnesiummangel hos heste, er reel magnesiummangel hos hest et meget sjældent problem. Grunden er at vegetabilske fodermidler (f.eks. græs, hø og korn) generelt indeholder meget magnesium, og hesten derfor nemt får dækket sit behov. Hvis hesten modtager en god, afbalanceret diet, eller har adgang til god kvalitet hø eller græsfolde, vil der derfor sjældent være behov for yderligere tilskud. Omvendt er magnesiumforgiftning også meget sjældent, og man skal derfor ikke være bange for at overdosere hesten, selvom den både bliver tildelt mineralblanding, får hø og går på græs.  Kilde: The Horse