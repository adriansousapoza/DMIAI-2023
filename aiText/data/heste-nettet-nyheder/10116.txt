2 x Sezuan-føl på fløjen i region 3 (video)
2013-08-05T20:12:44
  Det spillede for føllene fra Stutteri Melody, der tog sig af fløjpladsen hos både hoppe- og hingsteføllene ved følskuet i reg. 3 i weekenden. Føllene, der begge er efter Sezuan, blev tildelt særdeles flotte karakterer     Det blev således Noomi Melody (Sezuan/ESRDH Naomi/Schwadroneur), der blev dagens bedste dressurbetonede hoppeføl. Hun scorede på helt usædvanlig vis topkarakteren 10 for både type, trav og galop og hun blev naturligvis udtaget til eliteskuet.  Se video af hende her     Dagens bedste dressurbetonede hingsteføl blev Silverstone Melody (Sezuan/SRDH Torino Melody/Blue Hors Hotline). Det særdeles tiltalende hingsteføl blev tildelt hele 5x9 fra dommerne og er naturligvis også udtaget til eliteskuet.   Se video af ham her  