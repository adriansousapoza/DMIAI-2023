Årets 2-års hoppe: Temptation igen igen
2014-08-31T13:12:35
  På imponerende vis blev det for 4. år i streg en Tailormade Temptation-datter, der blev kåret som årets bedste 2-års hoppe. I år blev det kat. nr. 139 Vestervangs Delicious (mf. De Noir) opdrættet og ejet af Kirsten Svendsen og Kaj Klavsen i Tim. Hun er en utrolig flot model med meget effektive og kvikke bagben hvor hun arbejder med stor indundergriben og gode vinkler. En spændende hoppe at følge i fremtiden.   Der var udtaget i alt 6 2-års hopper til finaleringen, hvoraf hele 3 var efter Tailormade Temptation. Hingsten har gang på gang gjort sig bemærket i eliteskuesammenhæng hvor han flere gange har stået som far til både årets føl og årets hopper i Dansk Varmblod. I konkurrencemæssig sammenhæng har han dog endnu ikke slået så bemærkelsesværdigt igennem endnu. Det skal blive spændende at følge alle disse præmieafkom på konkurrencebanerne i fremtiden.   2 års hopper kvalificeret til finalen:  "Årets 2-års Hoppe 2014": Vestervangs Delicious e. Tailormade Temptation/De Noir      115 Monét e. Don Schufro/Secret Destination xx (halvblodshoppe) Opdr. Tea Jensen, Svenstrup      127 Springborgs Device e. Fürstenball/De Niro, opdr. Stutteri Springborg, Skævinge    133 Floutrup's Tibitha e. Tailermade Temptation/Blue Hors Romanov      138 Vestermarkens Tequila e. Tailormade Temptation/Blue Hors Don Schufro, opdr. Kirsten Buus, Karup          141 Gravgaard's Darbie e. Blue Hors Zack/Blue Hors Don Romantic, opdr. Dorthe Gravgaard, Sdr. Omme  