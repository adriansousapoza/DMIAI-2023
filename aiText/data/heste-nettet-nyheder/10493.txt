Præmiehingste fra Süddeutsche Hengsttage   VIDEO
2014-01-26T14:52:43
  I 1993 slog en række af de regionale sydtyske avlsforbund sig sammen for at afholde en fælles hingstekåring i hvad der er nu er kendt som Süddeutsche Hengsttage. Kåring samt auktion har netop været afholdt fra torsdag til lørdag i München.     6 Præmiehingste   Kåringskommissionen udpegede 6 præmiehingste i den dressurbetonede afdeling. Som det også er tilfældet ved hannoveraner-kåringen udpeges der ingen fløjhingst. Alle hingstene vises løse, hvorefter de kårede hingste går videre til lørdagens longering. Longeringen viser sig som oftes yderst interessant, da man her får et meget mere reelt billede af hingstens naturlige smidighed og balance samt evne til at forme sig korrekt. Indtrykket af flere af hingstene blev da forrykket væsentligt efter at have set dem arbejde i longen - det være sig både til den positive og den negative side.   Som præmiehingste udpegedes i katalognummerorden kat. nr. 9, der er en sort tiltalende Destano/Rohdiamant/Bolero søn. Han viste sig især godt i longeringen, hvor han bevægede sig smidigt i konstant god balance og form med et plus til travbevæglesen. Han blev dyreste hingst på den efterfølgende auktion med et hammerslag på 120.000 euro. Se video af hingsten løs her. Kat. nr. 12 e. Fabregas/Riccione/Dimension en flot model, men savnede noget smidighed og balance ved lørdagens longering. Ikke udbudt på auktion. Se video af ham løs her Kat. nr 29 e. L' Espoir/Ehrentanz I/Akitos xx. Ikke udbudt på auktion. Se video løs her Kat. nr. 30 e. Lord Leopold Lutz Ramiro. Solgt på auktion for 41.000 euro. Se video løs her Kat. nr. 35 e. Rock Forever I Ferragamo Piquet. Andendyreste hingst på auktionen med hammerslag på 90.000 euro. Se video løs her Kat. nr. 36 e. San Amour/ Fürst Heinrich/ Royal Dance. En af de hingste der viste sig mest overbevisende løs med megen power og mekanik. Desværre havde han ikke samme overlegenhed i longen hvor han savnede nogen smidighed og kunne forme sig flottere. Han blev ikke udbudt til salg på autionen. Se video af ham løs her   Blue Hors havde også en Zack/Rubinstein-søn med, der opnåede kåring og efterfølgende blev solgt på autionen for 67.000 euro   Link til hele kataloget her Link til Auktioneresultat her