Sølv og bronze til juniorrytterne ved NM i dressur
2012-07-01T11:45:55
Efter torsdagens guldmedaljer til landsholdet, var juniordressurrytteren fredag formiddag igen på banen i Ypäjä for at kæmpe om NM-medaljerne i det individuelle program. Igen viste danskerne klasse, og Pernille Teidor Olesen fik sølv og Cecilie Lyndrup bronze. Umiddelbart efter kom Simone Barnekow på 4. pladsen, mens Malou Nakszynski blev nr. 11. NM-stævnet i Finland varer til søndag og omfatter NM i både springning og dressur for pony, junior og ungryttere.   Nordiske medaljer til Olesen og Lyndrup For anden dag i træk leverede de danske juniorekvipager flotte præstationer på dressurbanen ved NM. Pernille Teidor Olesen og Don Dino leverede bedste danske resultat på 70,053 %, hvilket sikrede ekvipagen det individuelle NM-sølv. Cecilie Lyndrup og JJ Rocco fik bronze med 69,079 %, mens Simone Barnekow og Selimon Attrup blev placeret som nr. 4 i klassen med 68,711 %. Malou Nakszynski på Ferazzo blev nr. 11 med 65,816 %. Det nordiske guld gik til norske Alexandra Andresen på Belamour med 72,737 %.  Søndag den 1. juli  CSIOJ - individuel   CSIOY - individuel  CDIOJ - kür   CDIOY - kür    NM ved Finnderby: www.hevosopisto.fi/ index.phtml?page_id=12...23247&en=1   Kilde: DRF  Malou Nakszynski på Ferazzo (Arkivfoto: JP-Photo)