Tidligere auktionshest kåret i Sverige
2017-03-06T16:06:33
Den sorte Conde Nord DWB blev for et år siden solgt på Dansk Varmblods Forårsauktion til Sverige, og er netop blevet kåret i Svensk Varmblod   Kåret i Svensk Varmblod Den 4-årige hingst Conde Nord DWB e. Charmeur og RDH-hoppen Hekube Nord e. Hohenstein/ Dolomit er opdrættet af Vibeke Bjørn Rasmussen, der fremstillede hingste til Dansk Varmblods Hingstekåring og Forårsauktion i Herning sidste år. Hingstens mor er helsøster til S-dressurhesten Heterosis Nord.   Solgt på auktion Hingsten opnåede ikke avlsgodkendelse men blev solgt på Forårsauktionen til danskejede Gunnarlunda Stallions AB i Sverige for 140.000 kr.   Det er det danske ægtepar, Bjarke Laustsen og Patricia Florin, der står bag Gunnarlunda, og deres danske rytter Jacob Nørby Sørensen, der i weekenden red Conde Nord ved den svenske hingstekåring og -brugsprøve.   Se resultatet fra hingstekåringen her og se oversigt med billeder af alle hingste her.   Igen i år er der mulighed for at gøre sig et godt køb ved Dansk Varmblods Forårsauktion i Herning, der finder sted på lørdag den 11. marts. Se de udbudte auktionsheste her.   Kilde: Herning Horseshow      Conde Nord og Jacob Nørby Sørensen. (Foto: Mathilda Månsson)