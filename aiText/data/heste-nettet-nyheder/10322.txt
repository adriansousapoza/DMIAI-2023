Paukerhestes skæg inspirerer soldater til at deltage i Movember
2013-11-14T07:45:01
Overdreven ansigtsbehåring er normalt ikke velset i den britiske hær, men med Movember har man gjort en særlig undtagelse - november er den måned, hvor der sættes fokus på mænds sundhed og velgørenhedsindsamlinger. Inspireret af paukerhesten Mercurys prægtige overskæg, har mændende i Band of the Life Guards fået særlig tilladelse af deres kommandør til at deltage i Movember.   Den en måned lange begivenhed indbefatter groning af overskæg for at sætte fokus på prostatakræft og andre mandlige kræftformer.   Mercury, der har et af de fineste cykelstyrsoverskæg i byen, er inspirationskilden til de tidligere glatbarberede soldater.  "Han er svær at følge trop med, men vi kommer til at give det et forsøg - det er trods alt i en god sags tjeneste", siger Mercurys passer, Trooper Reece Webb.   1. december vil alle soldaterne tage skægget af igen, men Mercury får lov at beholde sit.   Alle hestene i regimentet er altid ordnet, så de er skinnende blanke, inden de forlader kasernen for at tage ud på deres statslige ceremonielle pligter, men paukerhestene får en anden og helt speciel behandling end de andre heste.  Mercery er en Shire, og hans lange skæg bliver vaslet, børstet, kæmmet og pudret. Hans hove bliver olieret, hvide hår bliver gjort endnu hvidere med kridt og hans berømte overskæg kæmmet og voksbehandlet.   Vil man støtte garden og dermed Movember, kan man gøre det her.   I Danmark har vi en tilsvarende side med danske projekter. Den kan findes her.   Kilde: Horse&Hound   Har du en hest med overskæg er du velkommen til at vise et billede af den i debatten herunder.