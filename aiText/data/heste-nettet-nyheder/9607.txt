UVM-Guldvinderen solgt for 17 mio. kr. ved PSI Auktionen
2012-12-10T21:25:16
Sa Coeur e. Sir Donnerhall I/Don Davidoff blev under Eva Möller redet til sejr ved 2012 Verdens Mesterskaberne for unge heste i august. Sa Coeur blev dyreste hest ved gårsdagens PSI Auktion i Ankum, Tyskland og kommer fremover til at bo i England.  Danskerne havde i oktober mulighed for at opleve Sa Coeur på dansk jord, da Eva og Ulf Möller i forbindelse med JBK Horse Shows gav clinic.   Næst dyreste hest blev den sorte hingst Don Noblesse e. Dancier/Don Davidoff, han blev solgt for 9,15 mio. kr. til amerikanske kunder, men kommer fremover til at fungerer på Ingo Pape´s hingstestation i Hemmoor, Tyskland.  Både Sa Coeur og Don Noblesse var en del af dressur kollektionen, mens tredjedyreste hest, den 6-årige hoppe Altesse Gold e. Armitage/Landgold der skiftede ejer for 6 mio. kr. hørte til spring kollektionen.   Gennemsnitsprisen for de 45 auktionsheste var 2.596.665 kr. For dressurhestene var gennemsnitsprisen 2.641.305 kr., mens gennemsnitsprisen for springhestene var 2.550.000 kr.  Kilde: Eurodressage.com    Eva Möller og Sa Coeur (Arkivfoto: JP-Photo)