Varm velkomst til Jette Nevermann Torup i Vallensbæk
2013-02-21T23:51:44
Der blev sagt behørigt velkommen til den nytiltrådte ponylandstræner i dressur, Jette Nevermann Torup, ved landsstævnet i ponydressur hos Sportsrideklubben Vallensbæk i weekenden. Landstræneren, der er i fuld gang med at skabe sig et overblik over den danske talentmasse, var i Vallensbæk i lørdags for at observere de deltagende ryttere.    Festlig velkomst til landstræneren Sportsrideklubben Vallensbæk havde arrangeret en fin velkomst til Jette Nevermann, der ved et arrangement blev mødt med både blomster og velkomsttale fra Dansk Ride Forbunds formand, Ulf Helgstrand. Talenter skal spottes regionalt Når Jette Nevermann Torup var i Vallensbæk for at observere de unge ryttere i lørdags, sker det som et led i de fremtidige målsætninger for dansk ungdomsdressur. Det er vigtigt, at landstrænerne arbejder for at sprede talentspotningen og talentudviklingen til regionale niveauer, og en væsentlig opgave i den forbindelse er at gennemføre regionale talentsamlinger og støtte op om klubbernes talentarbejde.   Rytterne skal bakkes op i hjemmemiljøet En væsentlig forudsætning for de unge danske dressurrytteres gode resultater er de systemer, der er bygget op omkring de enkelte ryttere i den daglige træning i klubberne med deres trænere og den store støtte fra familie og andre personer omkring rytterne. En væsentlig opgave for landstræneren er at støtte op om rytternes udvikling i dette miljø. Det betyder, at landstrænerens primære rolle og væsentligste opgave bliver at støtte op om rytterne og fungere som sparringspartner for både dem, deres daglige træner og forældrene. Landstræneren skal aktivt bidrage til, at de unge mennesker i deres daglige træning rider i et konstant systematiseret og disciplineret træningsforløb, som danner grundlag for opnåelse af de langsigtede mål med talentudviklingen.   De lagsigtede mål for Dansk Ride Forbunds talentudvikling er: ? at skabe seniorryttere, der har ridemæssige kompetencer blandt de allerbedste i verden. ? at skabe en talentudvikling, der giver muligheder for at udvikle rytterne maximalt til det niveau, som de har ressourcer og ambitioner til. ? at skabe en talentudvikling, hvor de enkelte ryttere og deres omgivne system kender udviklingsvejen til den internationale elite. ? at de unge mennesker gennem ridesporten får styrket et bredere spektrum af deres kompetencer, og udvikler sig som hele mennesker - og ikke kun som ryttere. ? at talentudviklinger sker med udgangspunkt i Aldersrelateret Træning.   Kilde: DRF  (Arkivfoto: JP-Photo) 