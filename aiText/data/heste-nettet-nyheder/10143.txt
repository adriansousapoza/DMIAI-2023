Vidner til vanrøgtsager skal handle hurtigt
2013-08-16T12:21:51
Vidneudsagn i vanrøgtsager som den mod John Byrialsen, skal være nutidige for at kunne anvendes af politiet. Det er derfor vigtigt at anmelde imens forseelsen står på, så myndighederne får selvsyn for sagen.   Som I alle vanrøgtsager tager politiet udgangspunkt i situationen, som den opleves her og nu. De tilstande dyrevelfærdsorganisationer som f.eks. Dyrenes Beskyttelse, Hestens Værn eller Politiet finder som følge af en anmeldelse, vil altid afspejle de evt. påbud eller efterfølgende sagsforløb, der senere vil udspille sig.   Historiske udsagn uden værdi i vanrøgtssager Derfor er det nytteløst at fremsætte anmeldelser på historiske beretninger, også selvom der eksisterer billeddokumentation herfor. "I vore dage eksisterer der så mange måder at manipulere billed- og filmmateriale på, at vi er nødt til at kontrollere tilstandene ved selvsyn" udtaler Paul Østergaard fra Viborg Politi, i dag til Heste-Nettet.   I dyreværnssager er det derfor nytteløst at anmelde vanrøgt, der ligger blot få måneder tilbage i tiden, da forholdene sidenhen kan være ændret betragteligt. Politiet er derfor heller ikke interesseret i at modtage vidneudsagn i den konkrete sag fra Viegården, med mindre de er helt aktuelle og nutidige. Det kan godt være, at der tidligere er fundet væsentlige lovovertrædelser sted på stutteriet, men eventuelle vidneudsagn vil ikke kunne bruges i efterforskningsmæssigt regi, hvis de ligger mere end blot kort tid tilbage i tiden.   Meld overtrædelse med det samme Budskabet fra politiet er derfor, at finder borgere anledning til at anmelde en vanrøgtsag, skal man gøre det med det samme. Derudover skal den naturligvis være begrundet, både af hensyn til de personer anmeldelsen vil være rettet mod, men også for ikke at ulejlige politiet unødigt.  Poul Østergaard afkræfter overfor Heste-Nettets redaktion i dag fredag, at man konkret søger tidligere vidner i sagen om Viegård Stutteri, som opslået på den internationale web-side Epona.tv. Herimod går opfordringen på, at såfremt man fremadrettet bliver vidne til en vanrøgtsag, er det vigtigt man reagerer prompte, mens overtrædelsen pågår og kontakter politi eller dyreværnsforeninger.   Poul Østergaard tilkendegiver samtidigt, at det er yderst utænkeligt at vidner til vanrøgtsager her i Danmark har grund til at frygte repressalier eller trusler som følge af en anmeldelse. Link til artiklen på Epona