Spyt revolutionerer ormeprøver
2014-09-08T19:56:27
Et nyt produkt kan på sigt revolutionere den måde, hvorpå hesteejere behandler heste for parasitter. Et nyt produkt kan afsløre en hests byrde af bændelorm, blot ved hjælp af en simpel spytprøve.   Test via spytprøve Poduktet EquiSal Tapeworm, er efter sigende, det første produkt af sin slags. Det er udviklet af forskere på Austin Davis Biologics i Northhamptonshire i Storbritanien. Produktet er helt unikt, og et alternativ til den gængse måde at teste for bændelorm på.   Den hidtil eneste sikre metode, til at teste for bændelorm, har været, at tage en blodprøve fra hesten. Med den nye metode kan hesteejeren derimod selv udtage en spytprøve, der herefter sendes til et laboratorium for nærmere analyse.   Skeptiske dyrlæger Flere dyrlæger har imidlertid udtrykt skepsis overfor det nye produkt. De mener ikke, der er nok evidens til at understøtte metoden endnu. Der er også en bekymring for, hvorvidt spytprøverne kan overleve tilstrækkeligt effektivt i flere dage, hvis det fremsendes med almindelig postomdeling - særligt, hvis posten er forsinket. Denne skepsis deles imidlertid ikke af forskningslaboratoriet.   Overbehandling hyppigt Forskerne påpeger, at der ofte især i Storbritannien er en tendens til, at heste overbehandles, når der anvendes regelmæssige og rutineprægede ormebehandlinger, snarere end når der behandles på baggrund af påvisning af parasitter hos hesten. Hvad angår bændelorm er dette sikkert også tilfældet i Danmark, da det er de færreste hesteejere, derfår taget blodprøver fra deres heste i forbindelse med de regelmæssige ormeprøver.   Hesteejere opfordres ofte til, at hesten skal ormebehandles to gange om året, hyppigt også for bændelorm, men ifølge forskerne er det ofte helt unødvendigt. I blot 19 % af de heste som de undersøgte, fandt man en parasitbyrde af bændelorm, der foranledigede til, at hestene reelt havde brug for behandling. Forskerne påpeger samtidig, at forekomsten af bændelorm er endnu lavere på gårde og stutterier, der har et veldrevent hestehold.   Test-kit inkluderer laboratorieanalyse For at forhindre resistens og større omkostninger til udtagning af blodprøver, opfordrer forskerne i stedet hesteejere til at købe deres nyudviklede test-kit, hvor hesteejerne selv kan indsamle hestens spyt og sende prøven af sted med posten til et laboratorium, der herefter analyserer resultatet og kommer med en anbefaling til behandling, hvis det er nødvendigt.   Dyrlæger mister omsætning I storbritannien vil udbuddet af produktet i fri handel, naturligvis have den følge, at dyrlægerne går glip af noget forretning. Hesteejere vil formentlig i vidt omfang springe dette led over, 'ligesom gør det selv' testkittet, er billigere end et besøg af dylægen.   I Danmark ville man imidlertid ikke helt slippe for kontakt til dyrlægen, da ormekurer er receptpligtig. Men det er da muligt at biotek virksomheden kunne etablere en ordning, hvor ormekure bliver ordineret direkte, på baggrund af testresultatet. Denne mulighed, har selskabet bag ved det nye produkt, sikkert allerede tænkt på - og hvis ikke, så er konceptet serveret for dem her!   Endnu ikke i Danmark   Produktet tilbydes dog endnu ikke i Danmark. Det er netop blevet lanceret i Storbritannien, og er således allerede godkendt af myndighederne. Et test-kit koster £ 17.95, hvilket svarer til lidt over 150 kr, hmen så inkluderer det også omkostningen til selve labaratorieanalysen.      Billeder af bændelorm