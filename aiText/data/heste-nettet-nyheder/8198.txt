Hest dræbt i morgentrafikken
2011-10-24T11:19:19
Her til morgen havde en hest forvildet sig ud på Holbækmotorvejen øst for Kalundborg, hvor den kolliderede med højre side af en bil. Ulykken skete omkring klokken 6.30.   Føreren havde ikke en chance for at undvige hesten.   - Der er ikke sket noget alvorligt med føreren. Der har været nogle trafikale problemer, men det er slut nu, siger pressemedarbejder Carsten Andersen ved Midt- og Vestsjællands Politi til Ekstra Bladet.   Føreren af bilen er ikke kommet noget til, men er naturligvis rystet. Han kunne selv køre fra stedet.   Kilde: eb.dk