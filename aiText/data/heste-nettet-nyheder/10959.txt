Kamp om FEI tronen
2014-09-05T08:52:18
Seks ikke royale europæere bejler til posten som FEI Præsident, når valget står i december -heriblandt en dansker.   Brud med 60-årig tradition Når Prinsesse Haya, af Jordan, efter personligt ønske, træder tilbage fra præsidentposten for FEI til december efter 8 år i jobbet (se her), bliver det første gang i en ubrudt periode på 60 år, at der ikke sidder en royal person på posten.   Posten har tidligere været besat af både spanske og i særdeleshed britiske kongelige, men blandt de seks kandidater der nu bejler til 'tronen', for international hestesport, er ingen af dem royale.   Seks europæere heriblandt en dansker I alt seks personer er i spil som ny FEI præsident afsløres det af FEI, som netop har offentliggjort en liste over kandidater. Deadline for indstillingen af kandidater til posten, var nemlig den første september.   Af listen fremgår seks mandlige europæiske kandidater, heriblandt, et for mange danskere velkendt navn, nemlig den 63-årige Ulf Helgstrand, som i en årrække bl.a. har været formand for DRF, har været næstformand i Dansk Varmblod i mere end 10 år, foruden selv at være tidligere dressurrytter og hesteavler.   De øvrige kandidater er: Genecard, en 64-årig finansiel forretningsmand, lmed en mængde tidligere poster i hesteverdenen, bl.a. fra polosporten McEwen, en 69-årig veterinær med stor international erfaring. Han har blandt andet været tilknyttet det britiske spring og dressur landshold, har siddet i FEI's veterinære udvalg, i rådgivningsrådet for World Horse Welfare,og har siddet på posten som vicepræsident i FEI Revuelta del Pearl, en 57-årig advokat og sagfører. Han har haft bestyrelsespposter i en bred vifte af virksomheder, har selv deltaget i OL for military og har siddet i spidsen for det spanske rideforbund og som et medlem af den spanske olympiske komite. Han avler heste og ejer væddeløbsheste Durand, en 59-årig forretningsmand og tidligere professionel rytter og vinavler. Han vandt OL i ridebanespringning i 1988, og har vundet en række internationale stævner. Han har i en 5-årig periode været formand for det franske rideforbund og har siddet i bestyrelsen i en række andre virksomheder. De Vos, en 51-årig rådgiver for det belgiske senat med uddannelse i statsvidenskab, forretning, intenational og europæisk lovgivning. Han har været direktør for det belgiske rideforbund og har siddet i udvalg i forbindelse med FEI verdensmesterskaberne og har haft andre poster både inenfor FEI og det belgiske rideforbund. FEI har oprettet en komite til at overvåge udvælgelsesprocessen og forsikrer offentligheden om, at ingen af kandidaterne vil blive involveret i selve udvælgelsesprocessen.   Processen vil finde sted i FEIs hovedkvarter og valget offentliggøres senere på året.      FEI's hovedkontor