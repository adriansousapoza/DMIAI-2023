Europamesterskabet i Distanceridning får nye samarbejdspartnere
2013-07-26T12:52:31
Equitop® fodertilskud og Boehringer Ingelheim er ny samarbejdspartner for Molsridtet frem mod FEI European Championship 2015.  Den almennyttige forening "Foreningen Molsridtet", Dansk Ride Forbund og Syddjurs Kommune har fået tildelt værtsskabet for Europamesterskabet i Distanceridning i 2015 af Det Internationale Rideforbund, FEI Fédération Equestre Internationale.  Distanceridning er ridesportens ekstremdisciplin, hvor ekvipagerne hver især skal gennemføre 160 km på én dag.   I år afholder Foreningen Molsridtet Danmarksmesterskabet i distanceridning under Dansk Rideforbund. Allerede i år er Equitop at finde til Molsridtet, hvor Equitop sponsorerer alle officials, samt præmier til de placerede ryttere.  Fodertilskuddene fra Equitop er beregnet til at støtte optimal trivsel hos de heste, som skal yde en ekstra indsats. Equitop Pronutrin® holder maven i form, Equitop Myoplast® understøtter og bevarer optimal muskulatur og Equitop Gonex® som understøtter ledbrusken og leddenes funktion.  Equitop® tror på, at man gennem optimal fodring og korrekt træning opnår langvarig holdbarhed hos hesten og dermed de bedste resultater.  Derfor er det med stor glæde, at Equitop® nu er samarbejdspartner for Molsridtet fra 2013 og frem mod FEI European Championship 2015.   Pressemeddelelse