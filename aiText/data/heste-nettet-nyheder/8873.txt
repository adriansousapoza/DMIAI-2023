Flot Grand Prix-debut til Donna Silver og Minderhoud
2012-04-30T12:15:47
Ved det franske CDI3* stævne i Cadre Noir, Samour, blev det i går en fin Grand Prix Kür-debut til den danske guldmedaljehoppe Donna Silver e. Don Schufro og hollandske Hans Peter Minderhoud. Ekvipagen endte på en 6. plads med 71,525 %.  Klassen blev vundet af spanske Mestre Morgan Barbancon med Anky van Grunsvens tidligere top-hest, den sorte avlshingst Painted Black e. Gribaldi med 79,875 %.  Andenpladsen gik til Edward Gal og Glock´s Undercover e. Ferro med 77,8 %. Interessant var det, at 2 ud af de 5 dommere havde Gal på førstepladsen, hvor dommer E britiske Engel havde tildelte Gal hele 81,625 %. I fredagens Grand Prix, der var kvalifikationsklassen til søndagens Grand Prix Kür, blev det ligeledes sejr til spanske Mestre Morgan Barbancon og Painted Black, denne gang med 75,340 %. Edward Gal og Glock´s Undercover indtog andenpladsen med 73,681 %. Hans Peter Minderhoud og Donna Silver indtog i denne klasse fjerdepladsen med 69,979 %. I lørdagens Grand Prix Special blev det til en andenplads for Anky van Grunsven og Salinero med 74,333 %. Klassen blev vundet af spanske Diaz Juan Manuel Munoz og PRE-hingsten Fuego de Cardenas med 74,689 %.  Anky van Grunsven og Salinero havde allerede torsdag være i ilden i Grand Prix, hvor det også blev en andenplads med 73,681 %. Resultatlister  Donna Silver med tidligere rytter (Arkivfoto: JP-Photo)