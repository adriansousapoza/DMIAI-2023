Interview med en hingsteholder fra World Tølt
2012-02-25T13:29:47
Til World Tølt mødte HN's redaktion én af hingsteejerne, som har en hingst med til hingsteshowet lørdag 25. feb. 2012 til World Tølt, Arena Fyn.   Michael Hembo ejer hingsten Lokkur fra Flugsæl, en hjemmeavlet 6-års hingst, som noget helt utroligt som 5-års kom på World Ranking Listen (WRL) i T.1 med 6,33, med Stine H. Christensen som rytter.   Michael fortalte redaktionen lidt om hans hingst og kunne bla. fortælle at Lokkur's mor Hrafndis fra Árbakka ikke er kåret i 1.klasse men alligevel har vist at have et fantastisk avlsmateriale i sig, og derfor er mor til godt avlede heste pt. men også har afkom efter sig, som tegner at få en god fremtid som avls- og sportsheste. Lokkurs far er Girdir frá Vindási.   Lokkur blev redet af Rasmus M. Jensen til forårskåringen i 2011 og var inden redet til af Stine Gjelstrup. Efter kåringen overtog ungrytter Stine H. Christensen Lokkur og red ham indtil julen 2011 til mange stævner.   Lokkur er kåret med en total på: 7,93 og har en BLUP på 107.   Stine H. Christensen kvalificerede sig til T.1 til DM i 2012, og skal efter forårskåringen 2012 ride ham igen til en masse stævner, med håb om deltagelse også til 4.1 til DM. Inden da skal Lokkur igen til forårskåring med Rasmus Møller Jensen og ejer og fremviser håber på at nå nogle 9-taller og forbedre allerede gode karakterer til det endnu bedre. Bl.a. skal styrke forbedres, hvilket man ikke fuldt ud kan forvente en 5-års hingst har til sin første kåring, og når styrke er forbedret, kan fart og tempo også forbedres.   Lokkurs første afkom kommer her til foråret i 2012, der er 8-9 ifolede hopper som forventer at få føl efter Lokkur.   Lokkur skal dog også bedække i 2012 med få hopper i forsommeren og ellers primært efter DM, både for hånd og i stod.   Michael Hembo, ejer af Lokkur, er stolt af sin hingst, både i forhold til dens flotte kåring i 2011 men også for de resultater hingsten har fået i 2011, og særligt fordi det er hans første egen hjemmeavlede hingst. Han har 2 hingste mere efter samme mor, en 4-års som skal fremstilles til kåring her i foråret 2012 og en 2-års. Det bliver spændende at se, hvad fremtiden byder for disse to hingste.   Michael Hembo vil gerne dementere udsagnet "at man ikke selv kan ride på egne kårede hingste" - for Lokkur har et så fantastisk sind, at Michael selv red ham kort tid efter kåringen i foråret 2011 til et "Oldsagsstævne" (hyggestævne) i T.3 og blev nr. 3 og han red ham også til HIT (Historisk Islandsheste Træf i Sagnlandet Lejre) i sensommeren 2011, hvor han fremviste Lokkur blandt andre hingste og hopper til opvisninger men også red rundt blandt publikum med hopper stående tæt på. Lokkur har et fantastisk sind og Michael fået dementeret, at man ikke selv kan ride sin egen kårede hingst, da Michael netop på Lokkur har haft nogle rigtig gode rideoplevelser på Lokkur til HIT og til Oldsagsstævnet.   Det bliver spændende når Lokkur skal fremvises til World Tølt senere idag med Stine H. Christensen i sadlen og vi ønsker ejer, rytter og hingst fortsatte gode resultater fremover.    