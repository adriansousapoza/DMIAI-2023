Maratonen ved VM for 1-spand heste i Portugal
2012-09-16T10:57:07
Det blev Svejtseren Michael Barbey der vandt maratonen lørdag med 71,36 strafpoint. Englænderen Ian Bertram blev nr. 2 med 73,33 strafpoint, og pololakken Veronika Kwiatek blev nr. 3 med 73,91 strafpoint. Han vandt dressuren så han er i spidsen for den samlede konkurrence nu.  Det startede meget varmt og ingen vind, flagene hang slapt ned og fluerne var efter hestene især på A- og B-etaperne, hvilket især var slemt på skridt-etapen. Senere på dagen, et stykke over middag kom der en frisk vind, som gjorde det hele mere udholdelig, i hvert fald for os mennesker, men det synes også som om at der kom mere tempo på hestene sådan overordnet set. Der er jo altid heste der er ligeglade og drøner der ud af.  Tina Nielsen blev bedste dansker, hvilket vel nok overrasker nogen, hun fik 80,84 strafpoint, men det kørte i olie set fra sidelinjen, ikke nogen stop og det så bare ud til at fungere. Og hun blev nr. 23. Henrik Høper blev nr. 39 med 84,66 strafpoint. Det var som om at hesten gik lidt død, ikke at den ikke havde kræfter eller træning, den gad bare ikke rigtig i dag. Henrik bebrejder sig selv en fejl, hvor han fik hjælp fra groom som i øvrigt er hans kone, for at komme igennem den sidste port. Men vi regnede ud at det måske har kostet ham 3 point, så det er ikke det der vælter læsset. Men som skrevet, det var varmt, meget varmt. Kuskene vil godt nok ikke tilskrive varmen skylden, men det kunne det nu nemt være.  Ane Wider blev nr. 44 med 85,68 strafpoint. Hun tilskriver sit manglende tempo i hesten, at underlaget var sand, grus hvor vognen tit skred ud og dermed ligesom gjorde hesten usikker. I de forhindringer hvor der var fast underlag eller vand gik den fint frem.  Monika Køier Andersen blev nr. 56 med 90,16 strafpoint. Hun var himmelråbene glad, havde haft en kanon tur. Og dyrlægen havde rost hendes hest, og når kuske og groom, som var Lars Monk, er glade, har vi andre også bare at være det.  Monika Kiøer Andersen, der havde en skøn maraton. Foto: Jørgen Konge  Når nu det negative - eller noget negativ er skrevet, skal man jo også lige se på tallene. Der er 20 point til forskel fra nr. 1 til 59 og det svarer til 100 sekunder eller 1 minut og 40 sekunder divideret med 8 forhindringer, så er det 12,5 sekund pr. forhindring. Forhindringerne var lange. De hurtigste i forhindringerne var omkring 45 sekunder om at kører dem.  Der er 73 til start ved dette verdensmesterskab og 3 blev elimineret. Så vidt jeg ved var der ingen særlige uheld med væltede vogne. Jeg så en groom blive smidt af, men løb efter og fuldførte maratonen. Der var en finne der opgav efter forhindring 2, jeg ved ikke rigtig hvorfor, han skridtede tilbage til stalden stille og roligt, uden at vi kunne se hvorfor.   Indsendt af Jørgen Konge