En sjov balanceøvelse
2013-11-22T12:24:32
Her er et tip til en sjov balanceøvelse du kan træne når du rider trav.   Øvelsen udfordrer på samme tid din koordinationsevne og balance og er rigtig sjov - og ikke så nem som den umiddelbart lyder til, hvis du ikke har prøvet den før.   Letridningsøvelse Start med at ride almindelig letridning.   Når du har fundet en god rytme i traven ændre du, så istedet for at gå "op-ned" i letridningen, så bliver du oppe to skridt og sidder derefter ned to skridt. Rytmen hedder så "op-op-ned-ned" og forfra.   Når du har styr på den øvelse og kan ride den i balance, kan du ændre så du fx. bliver oppe to skridt og er nede ét skridt. Så hedder rytmen "op-op-ned" og forfra.   Derefter kan du bytte om på hvor længe du er oppe og nede osv.   Husk at give hesten pauser hvor du rider alm. letridning, da hesten også skal arbejde ekstra med balancen, når du gør det :-)  