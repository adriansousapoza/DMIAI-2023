2 x 1 til Andreas Helgstrand
2011-05-27T23:02:05
Selvom vejret ikke helt har opført sig fra sin bedste side ved First Horse International i Bernstorffsparken så har hestene tilgengæld - det meste af tiden! Andreas Helgstrand tog ikke blot en men hele to sejre i fredagens klasser. Således blev det til en 1.plads i stævnets første klasse Bernstorffs Cup National Grand Prix, hvor Andreas og Polka Hit Nexen e.Sandro Hit/Temple Wind xx sejrede med 71.277%. Andenpladsen gik til den unge rytter Daniel Bachmann med Donna Silver e.Blue Hors Don Schufro/Willemoes med 68.936%. På tredjepladsen var det Michael Søgaard og Pari-Cash Foldager e.Blue Hors Cavan/Fanal Prydsholm med 68.227%.  Andreas Helgstrand og Marron Foto: JP-Photo.dk I dagens anden klasse First Horse Prix St. Georg var det igen Andreas der stod øverst i placeringsrækken denne gang med Famaso e.Fürst Heinrich/Aletto. Ekvipagen vandt med 73.421% foran svenske Pernila Andre Hokfeldt med Wladimir O.A e.Flemmingh/Florestan I med 71.105%. På tredjepladsen var det ligeledes en dansk rytter nemlig Nanna Skodborg Merrald med Millibar e.Milan/Liberty Dane med 69.447%.  Nathalie zu Sayn-Wittgenstein og Horsebo´s Smarties ved First Horse International Foto: JP-Photo.dk I dagens sidste klasse var Andreas Helgstrand så uheldig at Marron blev forskrækket da publikum klappede ved ekvipagens indridning, selvom Andreas hurtigt fik styr på hesten og red videre så virkede Marron en smule tændt gennem programmet, og snublede den i det ene hjørne, hvilket kostede ærgelige point, alligevel lykkedes det Andreas Helgstrand og Marron at blive bedst placerede danske ekvipage på en tredjeplads med 68.319% i Mercedes-Benz Grand Prix. Vinderen af klassen blev hollandske Jenny Schreven med Krawall e.Focus/Roemer med 69.340%. Andenpladsen gik til Mikaela Lindh og Skovlunds Mas Guapo e. Master/Cannon Row xx.  Svenske Peter Markne og Barbados Melody Foto: JP-Photo.dk