Se web-tv om Nanna Skodborg Merrald
2011-12-21T20:29:28
Nanna Skodborg Merrald er blandt de ti unge danske idrætsudøvere, der er nomineret til årets fund 2011. OnSport har besøgt Merrald og kan løfte sløret for, hvad der fanger en af Danmarks bedste unge dressurryttere, når hun ikke sidder i sadlen. Nanna Skodborg Merrald blev individuel europamester i kür for juniorer, og hun vandt sølv med det danske landshold ved samme mesterskab i sommer.   Se indslaget om Nanna Skodborg Merrald på OnSport   Om årets fund Det er Danmarks Idræts-Forbund (DIF), Team Danmark og Politiken, der står bag landets ældste idrætspris. 24 specialforbund benyttede sig i år af muligheden for at indstille kandidater, hvorefter komiteen bag kåringen har nomineret de 10 kandidater, der er nomineret til årets fund. Afgørelsen offentliggøres og prisen uddeles den 29. december ved et arrangement i Politikens Hus med blandt andre deltagelse af kulturminister Uffe Elbæk (B), Team Danmark og DIF.   De 10 nominerede er i år:   ? Atletik: Andreas Bube ? Automobilsport: Kevin Magnussen ? Bueskydning: Recurveholdet (k) ? Cykling: Mads Würtz Schmidt ? Fodbold: U17-landsholdet (m) ? Håndbold: U19-landsholdet (m) ? Ishockey: Frederik Andersen ? Ridning: Nanna Skodborg Merrald ? Skydning: Stine Nielsen ? Svømning: Mie Ø. Nielsen   De 10 nominerede til Årets Fund præsenteres på http://www.politiken.dk og i en sektion, der følger med Politiken den 24. december. Kilde: DRF