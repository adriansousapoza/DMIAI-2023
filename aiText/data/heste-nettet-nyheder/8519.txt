Siril får OL-støtte via Facebook
2012-02-03T23:16:21
Da Norges dressur-toprytter Siril Helljesen fik besked om, at hun ikke ville få økonomisk støtte fra Norges OL komité, reagerede flere norske dressurentusiaster. Via Facebook er støtten nu oppe over 100.000 norske kroner.  I tirsdags skrev JJ Horses på deres Facebook-side, at de har valgt at støtte Siril Helljesen med 50.000 NOK og opfordrer andre til at gøre det samme. JJ Horses udtalte følgende "Siril sætter norsk dressursport på verdenskortet. Hendes internationale resultater den sidste tid er enestående indenfor norsk dressur. Siril er et enestående forbillede og betyder enormt meget for dressuren. Dette arbejde kræver og fortjener økonomisk støtte. JJ Horses vil støtte Siril Helljesen med 50.000,- på vejen mod OL London 2012. Vi ønsker at opfordre resten af heste-Norge til at gøre det samme."  Dernæst udtrykte norske Kristin G Andresen på samme Facebook side, at hun er glad for, at JJ Horses er med på holdet, der støtter Siril Helljesen. Hun selv og Elin Hurvenes støtter ligeledes med 50.000 NOK . Siril Helljesen rider DV-hoppen Dorina e. BH Don Schufro/Ragtime (fra Ejgil Bugge Skjødt)