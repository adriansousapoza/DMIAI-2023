Vejen til større rideglæde - Starter med en tanke
2011-08-13T13:47:01
Heldags workshop med fokus på rytterens tankemønstre og forståelse for hestens univers, så du nemt kan tilrettelægge succesfuld træning. Kender du det? Du træner og træner, får masser af undervisning, bruger al din tid (og dine penge) på hesten, læser bøger og udvikler dine færdigheder som rytter, men alligevel bliver ridningen eller stævnerne aldrig heeelt så fantastisk som du drømmer om, at det skal være. Så skal du kigge nærmere på det koncept, som Annette Klausen fra firmaet Mindfocus og Susan Kjærgård fra Blue Berry Hill har skabt til dig, der virkelig ønsker at rykke med din træning af dig selv og din hest. I erkendelsen af at gode elementer sjældent kan stå alene, men netop forøger deres værdi ved at smelte sammen med andre elementer af træning, har Susan og Annette forenet deres kompetencer for at give dig fundamentet for den absolut mest succesfulde træning.  Annette Klausen har mærket på egen krop hvordan det at forene flere elementer i træningen har rykket. "Jeg har brugt meget tid og energi på at arbejde mentalt med mig selv, mine tankemønstre, overbevisninger og motivationer, hvilket gjorde en tydelig forskel i min træning. Alligevel manglede noget, og først da jeg fik en forståelse for hestens motivation og måde at lære på, fald det hele i hak." "Den følelse genkender jeg", udtaler Susan. "Efter at have været fordybet i hestens læringsmekanismer og viden om hvordan dens krop fungerer, oplevede jeg, at efterhånden som hestene begyndte at reagere på finere og finere signaler og blive mere og mere lydhøre overfor mig, blev det mere og mere vigtigt for kvaliteten af ridningen og hestens motivation, hvor god jeg var til at holde styr på mig selv, mine tanker og følelser. Jeg oplevede at jo mere jeg arbejde med mig selv, desto bedre gik hestene og det var en VILD fornemmelse at opleve hvordan heste f.eks kan skifte gangart udelukkende ved den lille fysiske ændring der sker i min krop når jeg bare tænker på en overgang! Forstil dig så hvor mange signaler vi sender med alle vores ubevidste tanker?? Det er fantastisk" slutter Susan..  Hvis dette er interessant for dig, vil du sikkert elske at Annette og Susan afholder en heldags workshop torsdag d. 1. september på Blue Berry Hill ved Silkeborg, hvor du kan gå i dybden med forståelsen af dine egne tankemønstre, samt lære hvordan du træner heste til at reagere på meget fine signaler. Du får den helt unikke mulighed at træne med BBH's heste fra jorden og skal derfor ikke medbringe din egen hest. Derudover har Annette og Susan skabt en serie af foredrag hvor du kan lære en hel masse om både hvordan dine tanker påvirker din hest og hvorfor din egen timing er så vigtig, hvis du gerne vil have et harmonisk samarbejde med din hest. Du kan læse mere om Annette Klausen her, og Susan Kjærgård på Blue Berry Hills hjemmeside her. Nærmere information om workshoppen findes her. Kilde: Pressemeddelse