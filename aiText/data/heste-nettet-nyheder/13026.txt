Skal du ride Polar Cup i distance?
2017-03-21T22:28:09
Er du pony, junior eller youngrider? Og rider du distance - eller vil gerne prøve kræfter med distancesporten? Så er det måske noget for dig at være med i POLAR Cuppen for juniorer eller ungryttere. I 2017 søsætter Dansk Ride Forbund to nye cups i distance for unge ryttere, hvor vinderen kan vinde et puls-ur fra POLAR. Bestemmelserne for de to cups kan nu se forneden eller på rideforbundets hjemmeside.   Bestemmelserne er online Tidligere på året annoncerede vi to nye Cups for unge distanceryttere - POLAR Junior Cup og POLAR Youngrider Cup. Rytterne kan hente point i de to cups ved alle nationale distancestævner, hvor der er udskrevet LD/LC klasser (junior cuppen) og LB/LA (ungrytter cuppen). Bestemmelserne til de to Cups er nu online og kan ses på hjemmesiden. Her kan du også følge med i resultatlisten, der opdateres efter hvert stævne. De to Cups er baseret på et ønske om at få flere udøvere i sporten, og helt basalt handler det om at komme ud og nyde naturen til hest - på et plan hvor alle kan være med.   Om Polar Cup for junior- og ungryttere Et GPS/Puls-ur er et uundværligt redskab for distanceryttere, og det er netop det, der er på højtkant i de to Cups for unge ryttere. Polar Junior Cup er åben for børn og unge til det år, de fylder 16, og omfatter LD og LC klasserne ved distancestævner. Rytterne optjener et point for hver redet kilometer, og den rytter, der samler flest point i løbet året, vinder et Polar Equine Inzone Puls-ur.  Polar Young Rider Cup rides efter samme koncept som Junior Cuppen. Den er åben for ungryttere (16 til 21 år) og rides i LB og LA klasser. Også her giver hver tilbagelagt kilometer et point, og den rytter, som optjener flest point, vinder et Polar M400 Equine GPS/Puls-ur.   Bestemmelser Polar Junior Cup   Bestemmelser Polar Ungrytter Cup   Yderligere er der også en cup for seniors, som der kan læses mere om HER. 