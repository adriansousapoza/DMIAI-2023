Doteringer fjernet til Agria DRF-mesterskab
2020-10-10T22:17:30
Doteringer er fjernet til Agria DRF-mesterskab i spring for pony og children på Vilhelmsborg   Misforståelser om DRF-mesterskaberne i indendørsspring De seneste dage har skabt en del misforståelser og spekulationer omkring Agria DRF-mesterskaberne i indendørsspring for pony og children på Vilhelmsborg. Flere stævnedeltagere har haft en opfattelse af, at det krævede ekstrabetaling, før man kunne få lov at starte mesterskaberne, hvilket vi selvfølgelig har afvist fuldstændigt.   Stor usikkerhed om økonomi Det har blandt andet bragt stor usikkerhed omkring økonomien til mesterskaberne, og derfor har Dansk Ride Forbund i samråd med stævnearrangøren undtagelsesvis besluttet at fjerne doteringerne til dette års pony og children mesterskab i springning.      Dansk Ride Forbund håber på forståelse for dette, og skulle der være ryttere, der mod forventning ikke ønsker at starte alligevel, bedes I kontakte stævnearrangøren.      Doteringer er fjernet til Agria DRF-mesterskab i spring for pony og children på Vilhelmsborg