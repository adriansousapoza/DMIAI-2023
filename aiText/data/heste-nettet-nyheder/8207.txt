Tæt på lukket for anmeldelse til Danish Christmas Show 2011 - Warm up
2011-10-31T10:02:23
Danish Derby Horse Shows årlige distriktsstævne på Vilhelmsborg "Danish Christmas Show Warm up" er allerede fuldtegnet for ponyer, og der er kun få ledige pladser for heste.   Stævnet har faktisk været så populært, at det har været nødvendigt at ændre på datoerne for afholdelse af stævnet. Der er dermed vigtig information til alle ryttere:     WARM UP for heste er flyttet til onsdag og torsdag den 23. og 24. november WARM UP for ponyer er udvidet til at starte fredag kl. 12.00 den 25. november   Hesteryttere kan opstalde fra tirsdag til fredag for kr. 1.000. Ponyryttere kan opstalde fra torsdag til søndag for kr. 1.000. Dagsbokse kr. 500.   Direktør Niels Jørgen Cassøe siger: "Tilmeldingen har været overvældende, hvilket vi er meget glade for. Vi beklager de nødvendige ændringer, men alternativet var at sætte 100 ryttere på venteliste. Vi håber at alle alligevel har mulighed for at deltage. For de ryttere, hvor det ikke er muligt, returnerer vi naturligvis indskuddet. Vi glæder os rigtig meget til at afholde et brag af et stævne, som på mange måder bliver en tro kopi af Selene Finans Danish Christmas Show, der afvikles i december."  På www.danishderby.dk findes informationer vedr. opstaldning, afmelding samt foreløbige tidsplaner.   Pressemeddelelse