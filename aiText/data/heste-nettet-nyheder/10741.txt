Spændende DM klasser!
2014-05-31T00:40:01
I dag blev der afholdt første kvalifikation for U18 samt for senior.  I U18 blev det til rigtig mange fejlfrie - intet mindre end 16 blev det til ud af 35 starter. Det blev Rikke Skovro Stadelhofer på Unalaska som vandt i den hurtige tid 66,23 sek. Nr. 2 blev Thomas Kolborg Johansen på Optimale i tiden 67,29 sek og nr. 3 blev Julise Bulig Pedersen på Rolsteds Cashot i tiden 68,51. Nr. 4 blev Martin Mose Knudsen på Candy K., nr. 5 blev Jessica Toelstang på Quartel du Mazes, nr. 6 Lejse V. Bramminge på Caddie, nr. 7 og nr. 8 Stephanie Jørgensen på Cindy og Spindborg's Luxsus. Nr. 9 og sidst placerede blev Benedikte Rie Truelsen på Quinnie.    Rikke Skovro Stadelhofer på Unalaska var den hurtigste af de fejlfrie i U 18 klassen.  For senior var der kun en enkel, der lykkedes at ride fejlfrit igennem bagge runder. Senior er det eneste af DM klasserne, som afholdes over i alt 4 runder. Det var Søren Nørgaard Pedersen på Tailormade Chaloubet som red fejlfrit og dermed vinderen af første kvalifikation. Nr. 2 blev Dorte Dahlmann Olsen på C. Itti som også lykkedes at ride fejlfrit på forhindringerne i begge runder, men fik en enkel tidsfejl i begge runder, og sluttede dermed med i alt 2 fejl. Nr. 3 blev Thomas Dresler på Never Say Never - han red første runde med 5 fejl, men kom stærkt igen i 2. runde hvor han red med nul fejl. Thomas Sandgaard blev nr. 4 med i alt 6 fejl - 1. runde med 1 fejl og 2. runde med 5 fejl. Endnu en Thomas, denne gang Thomas Velin, blev nr. 5 med Shopin van het Moleneind med i alt 7 fejl - 6 fejl fra første runde og 1 fejl fra 2. runde. Lars Bak Andersen på Arcado L blev nr. 6, nr. 7 blev Simon Yde på Diblesse, nr. 8 Søren Møller Nielsen på Velerne samt nr. 9 og sidst placerede Rikke Haastrup Kristensen på Charleston K.    Thomas Kolborg Johansen kom på andenpladsen i kvalifikationen.  Andreas Schou red med resultatet 4 fejl i 1. runde og 8 fejl i 2. runde - absolut ikke et dårligt resultat, når man tænker på, at han rider rundt med en brækket hånd og gips, der går hele vejen fra midt på underarmen til fingrene, og han samtidig ikke kan holde normalt på tøjlen.