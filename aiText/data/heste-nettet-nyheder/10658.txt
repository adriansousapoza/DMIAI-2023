To heste mistede livet under Fork Horse Trials den forgangne weekend
2014-04-09T14:01:54
To heste døde under Fork Horse Trials i North Carolina, USA i weekenden (5.-6. April).   En af de omkomne heste, Conair, blev redet af den amerikanske rytter Will Coleman, da de styrtede på en forhindring. Den 11-årige vallak kom op igen og galoperede ud af banen, hvor han blev indfanget og ført tilbage til stalden til dyrlægetjek. Under undersøgelsen kollapsede han og døde. Årsagen til dødsfaldet er stadig ukendt.   Will Coleman modtog efterfølgende på sin facebookside, hvor han i en lang opdatering udtrykte sin sorg, mange kondoleringer fra sine fans, som han takkede for, og tilføjede: "Dagens begivenheder har været svære for mig at sluge, og min sorg overvælder mig i øjeblikket".   Se en video fra Colemans og Conairs ridt i Fair Hill International 2013 her   Andrew McConnons hest, Powderhound, også død Den 15-årige vallak, der konkurrede i sin første 2-stjernede klasse, kollapsede kort efter sin runde på banen. "Det er svært at finde passende nok ord til at udtrykke den sorg, man føler ovenpå på den tragiske død af en elsket hest," sagde en talsmand for Andrew efterfølgende. "Denne tragedie er igen en påmindelse om, at vi er så heldige at have heste i vores liv, og man skal værdsætte dem hvert øjeblik og hver dag."   Arrangørerne udsendte en erklæring efter dødsfaldene, der sammenfatter, hvad der var sket og udtrykker deres dybeste medfølelse til rytterne.   Kilde: Horse&Hound