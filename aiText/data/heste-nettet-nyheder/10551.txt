Quidam de Revel er død
2014-03-01T05:45:01
Den verdenskendte danskejede springhest Quidam de Revel, er død. Quidam de Revel blev 32 år gammel.   Den verdensberømte søn efter Jalisco B, var anerkendt som avlshingst i en række forbund. Hingsten var foruden at være kåret i det hollandske KWPN og det franske Selle Francais, endvidere også godkendt i varmblodsforbundene i Danmark, Tyskland, Belgien og Sverige.   Verdensklasse præstationer Quidam de Revels sportslige præstationer taler for sig selv. Under Hervé Godignon, vandt den brune hingst bronze for hold og blev fjerde bedst placerede individuelt, ved de Olympiske leje i Barcelona i 1992. Hermed kom hingsten for alvor på verdens-scenen.   Quidam de Revel blev efterfølgende i 1993 indkøbt af den kapitalstærke danske hestefamilie fra Fredensborg i Nordsjælland, familien Velin, for at sønnen Thomas Velin, skulle ride den til yderligere internationale sejre. Det nye makkerpar indfriede samtlige forventninger familien kunne have haft til dem.   Parret blev 4. placerede ved europamesterskabet for Young Riders i 2006, vandt grand prix i Hannover og grand prix Speciale i Helsinki og høstede utallige sejre i store konkurrencer blandt andet i Aarhus Masters på Vilhelmsborg.   Stor avlsmæssig gennemslagskraft Ikke mindre avlsmæssigt formåede han at sætte sit præg på springhesteverdenen. Quidam toppede verdensranglisten for sportsheste - WBSFH i to år i træk. Dette var i 2003 og 2004. Det var ikke uden synlig grund.   Quidam de Revels avlsmæssige gennemslagskraft blev demonstreret ved VM i Jerez i Spanien, hvor han var suverænt stærkest repræsenteret med ikke mindre end hele 10 afkom. Flere afkom end nogen anden hingst. Han er desuden far til 48 CSI-vindere, og er i Tyskland repræsenteret med mere end 80 afkom, der konkurrerer på S-niveau.   Quidam de Revel havde i 2012 et avlsværdital i Tyskland på 145 med en sikkerhed på 96. Som far til adskillige kårede hingste, og mere end 30 alene i Tyskland, har Quidam de Revel etableret sin helt egen hingstelinje i flere forbund rundt omkring i Europa.   Tophingste som: Quite Easy I, Quidams Rubin, Quinar og Quite Capitol og Quvee Prestige, er alle produkter af Quidam de Revels præstationsprægede genmateriale.   Første klonede varmblod Quidam de Revel har de sidste mange år i ejerskabet af familien Velin udgjort familiens varemærke og særlige yndling. Han blev i 2005 samtidig den første varmblodshest i verden der blev klonet. Afkommet Quidam De Revel II Z, der var planlagt til at indgå i avlen i 2012.      Quedam de Revel