Mai alligevel med på afbud!
2017-03-15T15:18:55
Mai tofte Olesen får alligevel sit store ønske opfyldt, om en finaleplads til World Cup stævnet i Omaha i slutningens af marts . Afmeldinger fra kvalificerede ryttere til stævnet, har nemlig skabt plads til, at Mai Tofte og Rustique lige netop avancerer til den 9. plads der er nødvendig   Ønske opfyldt i anden runde Guderne har hørt Mai Tofte Olesens bønner. Hun får alligevel sit store ønske opfyldt om deltagelse i World Cup finalen i Omaha på Rustique i slutningen af denne måned, som hun og Rustique har arbejdet så hård på i den seneste sæson, men det var på yderste mandat, de kommer med   Lagde skæbnen i andres hænder Inden den sidste kvalifikationsfinale lå Mai Tofte Olesen og Rustique på en samlet 12. plads, og da Mai vurderede at hendes chancer var for små til at avancere yderligere, lod hun det være op til andre, at afgøre hendes skæbne ( se her)   Det ved optællingen af points mandag stod klart, at de ryttere som Mai's deltagelse var afhængig af, havde klaret sig bedre end hendes egen position lå til, for at komme med til finalen, og at hun som følge af de andres ridt, ikke ville avancere yderligere fra den 12 plads hun indtog, da det krævede en samlet 9. plads at komme med til finalen i Omaha. Derfor var konklusionen i mandags, at Mai Tofte Olesen, ikke i denne omgang ville få sit store ønske opfyldt ( se her).   Aflysninger skaber plads til Mai og Rustique Men efterfølgende lod skæbnen det tilsyneladende alligevel, fra uventet side, falde ud til Mai Tofte Olesens fordel. Tre af de kvalificerede ekvipager, der ligger foran Mai Tofte Olesen og Rustique i den endelige opgørelse over World Cup point, har nemlig siden slutpaceringerne blev meldt ud, meldt fra til finalestævnet i Omaha. det betyder at Mai's opnåede tolvteplads bliver til netop den 9. plads, hun havde satset på. Hvor heldig kan man være, men hvor er det dog fortjent at de kommer med!   World Cup finalen afvikles fra 30. marts til 1. apri 2017 og er dressursportens mest prestigefyldte turnering Reem Acra FEI World Cup i Omaha, Nebraska, og det bliver således med dansk deltagelse. Mai Tofte Olesen og Rustique er nemlig klar til at ride for Danmark og Mai og Rustique er mere en klar til at tage turen over Atlanten.   Om Reem Acra World Cup finalen se her      Mai Tofte Olesen og Rustique i årets første kvalifikation 2016 ved JBK i Odense, der startede drømmen om en World Cup finale. Nu er det en realitet. De skal sammeen til Omaha i slutningen af marts ( Arkivforto: Jp-photo.dk)