Donna Silver med placering i GP
2012-05-22T15:03:44
Ved det store Pferd International stævne i München i Kristi himmelfartsferien, blev det torsdag til en tredjeplads i CDI3* Grand Prix for DV-guldmedaljehoppen Donna Silver e. Don Schufro/Willemoes og hollandske Hans Peter Minderhoud med 71,723 %.  Klassen blev vundet af svenske Tinne Vilhelmson-Silfven med Don Auriello e. Don Davidoff/White Star med 74,213 %. Edward Gal indtog fjerdepladsen med Glock´s Undercover e. Ferro/Donnerhall med 71,574 %, mens han med Blue Hors Romanov e. Rohdiamant/Grundstein II indtog femtepladsen med 71,362 %.  Don Schufro havde endnu et afkom repræsenteret i klassen, idet svenske Rose Mathisen red Bocelli til 69,702 %.  Det skal blive særdeles interessant om de to danske heste Donna Silver, som er dansk avlet og Blue Hors Romanov som er dansk ejet, kommer til at repræsentere det hollandske landshold til OL i London. Klassens resultater    Donna Silver (Arkivfoto: JP-Photo)