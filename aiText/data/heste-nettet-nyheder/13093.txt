Formidabel sejr til Carl Hester i Windsor CDI4* på endnu en projekt hest
2017-05-15T00:15:01
Carl Hester høstede sin første internationale sejr med Barolo i den firstjernede Grand Prix ved Royal Windsor Horse Show torsdag. Carl Hester har det med at tiltrække sig projekt- og problemheste heste og besidder den magiske evne, at omvende dem til internationale dressur stjerner. Barolo er ingen undtagelse fra dette   Magisk talent for heste Lad os bare erkende det. Den mand han kan noget med heste, som vi alle kan lære noget af. Carl Hester forvandler heste i sine hænder!   Carl Hester, er af dressurfans helt berettiget beundret, agtet og æret for hans nærmest magiske evne til at få det bedste ud af enhver hest. Opvokset på en engelsk ø, hvor han måtte ride på alt hvad han fik stillet til rådighed fra æsler til bryggerheste, har han udviklet en fantastisk evne til at få selv den vanskeligste problemhest, til at fungere optimalt. Hermed er han på en gang både en umådelig dygtig dressurrytter, men også en rigtig 'horseman".   Under Carl Hesters kyndige hænder, store hesteforståelse, fantastiske tilgang til dyrene, og ikke mindst hans store tålmodighed og evne til ikke at forcere træning eller jagt på resultater, forekommer det, at han kan få næsten enhver hest til at yde sit optimale. Det giver pote, næsten hver gang, og giver ikke mindre stof til eftertanke for de fleste ryttere. Carl Hester er det mest sublime skoleeksempel på, hvad man kan opnå med den rigtige tilgang, for han har efterhånden bevist det rigtig mange gange.   Beundret og fulgt i hans arbejde med problemheste Mange fans har gennem de senere fulgt ham i hans arbejde med heste, og Hesters bedste skoleeksempel på hans evner, er uden tvivl hans verdensklasse Grand Prix hest Nip Tuck. Et arbejde der reelt startende som en vits, for hesten der var indkøbt fra Holland som ledsagerføl for et andet, og som havde en købesum på knapt 10.000 kr. Hester begyndte at ride den lidt eksteriørhæmmede og temperamentsfulde Nip Tuck på baggrund af et væddemål, og deltog snart i dressurklasser, dog med varierende resultater - grundet Nip Tucks til tider ret ukontrollable temperament, der konstant er en udfordring, når nu den skal gå dressur.   Som bekendt - for de fleste - blev vitsen, latter og hånen fra tilhørere hurtigt forstummet og Nip Tuck er i dag blandt verdens absolut bedste dressurheste, og har de senere år, præsteret endog særdeles stabilt under Hester og sikret ham mange internationale sejre tillige med en top placering ved den seneste World Cup dressur finale i Omaha i marts i år.   Giver heste en ny chance Selvom britten har opnået alt hvad en rytter og træner kan forestille sig på den internationale dressur scene, og har mange velfungerende top heste i sin stald, så har han det stadig med at tiltrække sig nye projektheste - de heste som andre misforstår eller har problemer med, eller som allerede er opgivet - og så giver han dem lige en ny chance!   Hesters seneste makker, den lille 11-årige Barolo, som britten torsdag aften, den 11 maj, sikrede sig en sejr med i den firstjernede internationale Grand Prix med ved Royal Windsor Horseshow i England, er lige præcis sådan en projekt hest, der har været så ubeskrivelig heldig, at havne i hænderne på denne beundringsværdigt dygtige hestemand. Det blev oven i købet til en særdeles overbevisende sejr på hele 74,600 % i den første internationale konkurrence de sammen nogensinde stillede op i!   Hester fortæller om Barolo "Han blev købt af sin ejer Anne Seifert-Cohn som 6 årig, og har været lidt af et projekt. Han kom hurtigt på højt niveau, da han er særdeles kvik i hovedet, men han havde brug for tid til at opnå styrke". Derfor har Hesters samarbejdspartner og tidligere elev Charlotte Dujardin også redet en masse kilometer ind i hesten.   Barolo har ikke konkurreret på CDI niveau i mere end et år, efter at Charlotte Dujardin har redet og konkurreret Barolo i Spanien og England i 2016, der resulterede i placeringer i top tre i samtlige 5 starter. Men de kan noget sammen de to ryttere, og de har aldrig travlt, men venter til at hesten er klar.   Aldrig nervøs for at blive udstillet Hester der aldrig har været bange for at blive til grin, hånet, fejle eller floppe i andres øjne, og er altid sympatisk fair i sin efterfølgende kommentarer om sine ridt, hvor han som regel henleder hele opmærksomheden til hestene.   Carl Hester fortalte også åbent efter ridtet i torsdags om sine overvejelser om at entrere Barolo i konkurrencen: "Jeg var ikke helt sikker på om min første konkurrence på ham i Windsor var modigt eller stupidt, men jeg må tilstå, at han havde nogle smukke momenter her i aften" udtalte Carl Hester til pressen efter den flotte præstation på hjemmebane ved Royal Windsor Horse Show torsdag aften.   Storbritanniens Hayley Watson-Greaves på Rubin's Nite blev 2'er i Drand Prix'en med 70,900 % og Gareth Hughes blev tre'er med 70,660 %.   New Zeelands Wendi Williamson, der for nuværende konkurrerer I Europa efter at hun skuffende blev elimineret fra Omaha World Cup deltagelsen i marts måned, indtog fjerdepladsen i klassen med 69.500 %, dog med meget uens dommer karakterer, der helt usædvanligt variererede fra 69,500 til 73,000 %.      Carl Hester på Barolo ved Royal Windsor Show (Foto: Pressefoto)  