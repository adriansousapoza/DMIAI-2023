FEI indgår samarbejde med EquiRatings om data og risikoanalyse i military og distance
2017-04-04T13:50:27
FEI har underskrevet en fireårig aftale med den irske data og analysevirksomhed EquiRatings. De to organisationer vil arbejde sammen om nye initiativer indenfor sikkerhed og risikostyring i disciplinerne military og distance.   Aftalen betyder at EquiRatings får mulighed for at arbejde med de mange data FEI har indsamlet over de sidste 10 år. Dataene indeholder stævneresultater, dyrlægedata, statistik på forhindringstyper, styrt og mange andre parametre. Dataene er samlet i tæt samarbejde med de nationale organisationer og andre interessenter.   En vigtig del af FEIs fortsatte arbejde indenfor risikostyring i military, bliver at implementere EquiRatings succesfulde Quality Index (ERQI) på alle niveauer, startende på højeste niveau med CCI4*. ERQI er et indeks der hjælper med at forudsige risikoen for styr eller fald i terrænet. Brug på nationalt niveau i Irland har vist sig meget effektivt. Ud over ERQI vil EquiRatings of FEI arbejde sammen om specifikke projekter under FEIs militaryudvalg og Risikostyringsudvalget.   I distance vil EquiRatings arbejde tæt sammen med FEI om hestevelfærd og dataanalyse indenfor sporten. Derved bliver der en større ensretning mellem de to organisationers arbejde over de sidste 12 måneder. Første skridt bliver dataanalyse og forudsigende modellering for at kunne forudsige risiko for både heste og ryttere ved de forskellige stævner.   "Det spændende nye samarbejde med EquiRatings er en del af en holistisk tilgang til risikostyring, hvor vi arbejder med de nationale organisationer helt fra græsrodsniveau og til eliteniveau." siger Sabrina Ibáñez fra FEI sekretariatet. "ERQI er et stærkt værktøj til at forstå og forudsige risiko i både military og distance og giver et ny lag af indsigt til beslutningstagerne."   "Vi har arbejdet med EquiRatings før, men formaliseringen af samarbejdet giver os en platform at arbejde videre fra med mere konkrete analyser på FEIs data, dette vil give vigtig viden om resultater og risici. Det giver også mulighed for at promovere vores sport på en helt ny måde og give en ny dimension til hvordan vores fans oplever sporten.   EquiRatings direktør Diarmuid Byrne kommenterer: "At kontrollere risiko i ridesporten er et kollektivt ansvar og vi glæder os til at arbejde sammen med FEI for på denne måde at spille vores rolle. Det officielle partnerskab viser at FEI har stor interesse i fortsat at arbejde med nye værktøjer for at forbedre sporten. Vi vil også arbejde sammen med en række nationale organisationer over hele verden for at implementere ERQI nationalt."   EquiRatings vil præsentere deres arbejde under risikostyringssessionen ved FEI Sports Forum i Lausanne om eftermiddagen d. 11. april. FEI Sports Forums streames online på FEIs YouTube kanal.   Yderligere information om risikostyring i militarysporten kan findes på inside.fei.org