ERA Dancing Hit har brækket benet
2012-02-07T20:54:16
Sidste års fløjhingst i DV ERA Dancing Hit brækkede mandag benet under longering i ridehallen. Under longeringen sprang hingsten op i luften af kådhed, men i landingen brækkede han benet.   Hingsten blev beroliget og smertebehandlet og derefter kørt til operation i Nordtyskland hos dyrlæge Jahn. Her konstaterede man at hingsten havde flækket kronbenet i tre stykker. Under den efterfølgende operation blev benet sat sammen med otte skruer. Konsekvensen er, at hingsten aldrig får en karriere i sporten, men at hans gener forhåbentlig kan bevares for avlen, idet dyrlægen og hingsteholderen i fællesskab er enedes om at give hingsten en chance for at overleve skaden. Problemet er dog, at skaden kræver, at hingsten skal aflaste det skade ben og derfor skal han de næste seks uger aflastes i en sele, så han kun hviler med en fjerdedel af sin vægt på underlagt af hensyn til overbelastningsskader. Selen er konstrueret så hingsten kan bevæge sig frit rundt i boksen og også lægge sig ned.   - Det er det værste jeg har været ude for i de 40 år med hingstestation, og at det så skulle ske for en hingst af den kvalitet, det er hårdt, siger Jørgen Steen Jensen.   Jørgen Steen Jensen er naturligvis meget berørt af hændelsen, der på alle måder er et kæmpe tab. ERA Dancing Hit vandt dressurdisciplinen ved hingstenes materialprøve på Vilhelmsborg og hingstestationen skrev sig ind i historiebøgerne, da stationens springhingst Chandler samtidig tog sejren i springdisciplinen.   Kilde: http://www.ridehesten.dk   Se ERA Dancing Hit til materialprøven her     