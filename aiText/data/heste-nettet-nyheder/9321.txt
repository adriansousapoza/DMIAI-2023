Kollektionen til årets DV elitefølauktion online
2012-08-25T08:08:52
  Det festlige højdepunkt ved Dansk Varmblods Equsana Eliteskue 2012 er uden tvivl lørdag aften, hvor der afholdes stor avlerfest med show og ikke mindst Elitefølauktion. Årets kollektion tæller 43 føl af høj kvalitet. Auktionsudvalget garanterer, at der i kollektionen er interessante føl for rytterne såvel som avlerne. Føllene repræsenterer nogle af Danmarks mest succesfulde opdrættere og præstationsstærke hoppestammer. På fadersiden repræsenterer føllene moderne og eftertragtede hingste, og der kan nævnes eksempler på klassisk tysk dressurblod som Blue Hors Romanov, Dancier, Fürstenball samt populære Sandro Hit og Stedinger, lige som der er højaktuelle hollændere som Jazz, Bretton Woods, Astrix, Blue Hors Zack, Krack C, Blue Hors Don Olymbrio og Tailormade Temptation, og ikke mindst den danskavlede præmiehingst Tailormade Attention, der selv har opnået den højeste pris nogensinde på Elitefølauktionen. Blandt de springbetonede føl er der ligeledes en samling føl af høj kvalitet og meget aktuelle afstamninger domineret af danskejede tophingste som Chandler, Favorit Ask, Toulouse, Cavall Ask, Rockland og Cannavaros m.fl. Se årets auktionskollektion med videoklip af føllene her   Kilde: http://www.varmblod.dk