Danmark fører inden sidste rytter
2016-09-15T13:18:23
De danske paradressurryttere har foreløbigt redet op til deres absolut bedste i den individuelle runde, hvilket har rykket rundt på de foreløbige placeringer for det endelige resultat i holdkonkurrencen. Danmark fører nu holddressuren forud for, at de sidste ryttere skal på banen i dag.   Tæt konkurrence i toppen Der er tæt konkurrence i toppen ved OL i paradressur, hvor der hurtigt kan rykkes rundt på placeringerne. Efter team testen lå Danmark umiddelbart udenfor medaljerækkerne ( se her), men placeringerne var tætte inden de invividuelle ridt, og placeringerne kan derfor hurtigt vende rundt.   Bedre individuelle ridt Danmark lå på en foreløbig 5. plads efter team testene og altså umiddelbart uden for medaljerækken forud for de individuelle ridt, der udføre team testen ligeledes tæller med i holddkonkurrencen.   De danske ryttere har imidlertid imponeret i deres individuelle ridt over de sidste dage, hvor de har redet op til eller markant forbedret deres egne scores fra teamtesten. Med de to individuelle medaljer for Stinna Kastrup og Susanne Sunesen, har det danske hold markant forbedret sin foreløbigt samlede stilling i holddressuren, mens Annika Lykke Dalskov Risum næsten red op til sit resultat i team testen. De er alle tre sikret sikret at gå videre til fredagens Kür finale.   Foreløbig føring til Danmark Det betyder at Danmark nu ligger på en foreløbig førsteplads inden den sidste Danske rytter Caroline Nielsen. Caroline Nielsen må dog forventes at skulle ride op til sit absolut bedste. Caroline præsterede det svageste resultat blandt de danske ryttere i teamtesten, hvor hun endte på en placering som nummer 10. Da der ligeledes mangler nogle virkelige dygtige ryttere i de øvrige hold, før den endelige placering er på plads, er der derfor intet givet på forhånd.   Resultaterne kan følges her - klik på fanen Team Championship. Klassen starter kl 14.00 i dag tordag den 15. september.     