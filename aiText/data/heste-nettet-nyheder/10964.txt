En glad vinder i Roskilde.
2014-09-06T13:38:30
Hestenettets første konkurrence på standen til Store Hestedag i Roskilde er netop afsluttet og vinderen af Fleecedækkenet fra Rider By Horse er fundet. Præmien er sponseret af OptiHorse der ligeledes har stand til Store Hestedag. OptiHorse er en stor rideudstyrsbutik hvis fysiske butik ligger placeret i Lejre, og hvis webshop er at finde her.   Fleecedækkenet blev overrakt til vinderen af Laila Clausen fra OptiHorse.   Dagens vinder blev sekstenårige Thea Bruun fra Veksø. Thea er på Store Hestedag med sin veninde og ser både på heste og butikker. Hun har desuden flere veninder der er med i det store hesteshow.   Thea har selv en Pura Raza Espanol på tre år. Den skal bruges som allround hest, men med vægt på dressuren. Vi er sikre på at Thea får god brug af sit nye fleecedækken, og det var da også en glad vinder vi sendte afsted videre ud og nyde dagen og det gode vejr.