Foreløbig 4. plads til danskerne ved EM
2011-08-17T21:15:20
De første ryttere har i dag været på banen ved EM i dressur i Holland, og efter dagens ridt ligger Danmark på en foreløbig 4. plads. Det er Lisbet Seierskilde, der i dag var første rytter på banen, samt Anne van Olst der har redet det flotte foreløbige resultat hjem til Danmark. I morgen gælder de sidste to ryttere på holdet nemlig Sune Hansen og Blue Hors Romanov samt Nathalie zu Sayn-Wittgenstein og Digby. Holdkonkurrencen føres af England efterfulgt af Tyskland og dernæst Holland, tre meget stærke nationer i dressursporten. Du kan se alle resultaterne her.