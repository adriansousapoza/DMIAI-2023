Aflysning af Agria DRF-mesterskaberne i Fredericia
2020-10-02T16:02:08
Først restriktioner og så aflysnng - Agria DRF-mesterskaberne i spring for pony og children i Fredericia Sprtsrideklub, bliver alligevel aflyst   Agria DRF-mesterskaberne i spring afyses alligevel DRF har i fællesskab med Fredericia Sportsrideklub forsøgt at finde en løsning på, hvordan weekendens mesterskaber for de unge springryttere kunne gennemføres inden for de gældende COVID-19-relaterede krav og restriktioner, men på baggrund af tilbagemelding fra Sydøstjyllands Politi må stævnet nu desværre aflyses.   Svær beslutning efter en stor indsats Sammen med Fredericia Sportsrideklub har DRF knoklet benhårdt for at finde frem til et set-up, så stævnet kunne afvikles på forsvarlig vis og inden for de gældende krav og restriktioner fra myndighederne. Vi har været i tæt kontakt med både Fredericia Kommune og Sydøstjyllands Politi, og vi har forelagt vores forslag til et justeret set-up for politiet, som nu er vendt tilbage og har udtrykt stærk bekymring for, at stævnet ikke kan leve op til restriktionerne. Derfor har vi i samråd med stævnearrangøren truffet den svære beslutning at aflyse.      Tak til Fredericia Sportsrideklub Der skal lyde en stor tak til Fredericia Sportsrideklub, som har været yderst imødekommende og samarbejdsvillige, og som sprang til i sidste øjeblik. Vi er naturligvis meget kede af, at det ender med en aflysning, men der er ikke andre muligheder i den nuværende situation. I samarbejde med Springudvalget er vi desuden nået frem til den ærgerlige konklusion, at det under de nuværende omstændigheder ikke kan lade sig gøre at afvikle årets Agria DRF-mesterskab i spring for pony og children på et senere tidspunkt. Derfor vil mesterskabet desværre ikke blive afviklet i år. Vi forstår, at dette kommer som en skuffelse for mange, men vi håber på jeres forståelse.      Først restriktioner og så aflysnng - Agria DRF-mesterskaberne i spring for pony og children i Fredericia Sprtsrideklub, bliver alligevel aflyst