Wladimir nær endt i skandalesag
2017-01-05T00:00:01
Grand Prix hesten Wladimir O.A, var nær havnet midt i en politisk skandale. Hesten har været eget af den korruptions mistænkte dressurrytter Yoora Chung. Sydkoreaneren solgte imidlertid hesten, blot en lille uges tid før hun blev arresteret af det danske politi   Dressurhest Et kort øjeblik så det ud som om grand prix hesten Wladimir O.A. skulle hvirvles ind og havne midt i den omfattende sydkoreanske korruptionsskandale som omfatter dressurrytteren Toora Chund. Der var derfor mange i dressurkredse, der holdt vejret af bekymring for dressurhingstens usikre fremtid, som følge af arrestationen af den sydkoreanske dressurrytter Yoora Chung i søndags.'   Som set så mange gange før, kommer sportsheste ofte i klemme i økonomiske og politiske skandalesager, og dette tilfælde så ikke ud til at blive en undtagelse.   Tidligere ejer holdt vejret Wladimir O.A. var tidligere ejet og redet på grand prix niveau af den svenske dressurrytter Pernille André Hokfelt. Hun solgte imidlertid hesten i efteråret 2015 dressurhesten, via Andreas Helgstrand, til den korruptionsmistænkte 21-årige sydkoreanske dressurrytter Yoora Chung, der i en længere periode har samarbejdet med Helgstrand.   På nyheden om anklagen mod den sydkoreanske dressurrytter, udtalte Pernille André Holfelt til de svenske medier, at hun var bekymret for hingstens usikre fremtid, og derfor håbede på at hesten kunne forblive hos Helgstrand Dressage. Den tidligere svenske ejer var med sikkerhed ikke den eneste der var bekymret for hesten.   Men det skulle heldigvis vise sig at hingstens fremtid er sikret.   Solgt videre til Simone Pearce Wladimir O.A. blev, så sent som i sidste uge, solgt videre til den australske rytter Simone Pearce, der til daglig arbejder som rytter hos Helgstrand Dressage.   Det kan naturligvis få selv den bedste til at få konspirationstanker om, hvorfor Yoora Chung valgte at sælge hesten videre, mindre end end uge før lovens lange arm strammede rebet om hende, men faktum er, at Simone Pearce allerede har redet hesten de sidste måneder forud for at ejercertifikatet på hesten skiftede hænder. Faktisk hersker der tvivl om, hvor meget Yoora Chung reelt selv har redet hesten, siden hun købte den.   Det forlyder at Simone Pearce ser frem til en spændende sæson med Wladimir O.A.   Se yderligere information om sagen i artiklen her: Koreansk rytter anholdt i DK og Sydkoreansk rytter gemte sig for politiet   Kilder: Eurodressage / tidningridsport.se      Wladimir O.A. som for en stund så ud til at lande midt i den sydkoreanske korruptionssag med dressurrytteren Yoora Chung, har nu fundet en sikker fremtid med den herboende australske rytter Simone pearce