Dygtige unge ryttere men hvor blev publikum af
2011-05-16T09:05:01
De smukke omgivelser på Broholm Gods dannede i weekenden rammerne for et stort landsstævne med 2. kvalifikation af ECCO Cup med stor deltagelse både fra danske, norske og svenske ryttere.  Ninna Nielsen og Midt-West Madonna Foto: JP-Photo.dk Hvor blev publikum af? Den store deltagelse skyldes bla. at der senere på året skal afholdes EM for juniorer og youngriders i dressur på Broholm, og mange benyttede chancen til at ride på banerne. Udover juniorerne og youngriders var nogle af landets bedste ponyryttere også til start i ECCO Cup´en samt sævnet, der er et landsstævne, også bød på nogle af landets bedste seniorer. De unge ryttere, ponyrytterne såvel som hesterytterne, leverede hele weekenden utrolig flot ridning, og det må siges at både ponyerne og hestene er af høj kvalitet. Men hvor var publikum? Søndag blev der redet kür, og netop en af forcerne ved ECCO Cup´en er at den giver de unge ryttere mulighed for at ride kür, og opnå erfaring der kan komme til gavn ved internationale stævner og mesterskaber. Det kan dog til stadighed stå som en stor undren, hvorfor et så velarrangeret stævne i smukke omgivelser og med ridning af høj kvalitet ikke kan trække publikum til? Et få antal af mennesker tilbragte søndagen på Broholm, hvor der ellers var mulighed for både at se ridning, shoppe udstyr og nyde god mad, og kiggede man efter var mange af de fremmødte forældre og hjælpere til rytterne. Måske kan skylden skydes på det skiftende vejr, men hertil kan man jo frembringe et godt gammelt ordsprog "Der findes ikke dårligt vejr, kun dårlig påklædning", og i stedet sende en opfordring til at folk får øjnene op for at også de unge ryttere leverer ridning af høj kvalitet der bestemt er værd at se, nyde og lære fra. Resultater fra søndagens kür klasser Søndagens første pony kür i 2. kvalifikation i ECCO Cup blev vundet af Kirstine Juel Månsson med ponyen Simon, ekvipagen vandt med samlet 76.250%. Sille Engermann, der havde to ponyer med i finalen, red sig ind på både 2. og 3. pladsen med ponyerne Lasco og Milan A.M. I den anden kür finale hos ponyerne gik førstepladsen til Victoria E. Vallentin og Natalina med samlet 74.833%. Sille Engermann havde også i lørdagens klasser samme succes og satte sig her på både 1. og 2. pladsen. Hos juniorerne var det de svenske ryttere der dominerede toppen. Svenske Marina Mattson der med 72.500% blev vinder af küren. Marina rider hesten Backham. Det var dog danske Jeanette Sumborg Christensen og Rohamario der med 71.750% blev placeret som nummer to, skarpt forfulgt af svenske Fanny Kokotzaki og Rafael med 70.917%.  Carina Nevermann Torup og Blue Boy Foto: JP-Photo.dk Cathrine Dufour og Aithon blev vinderne hos youngridersne med samlet 75.500%. Carina Nevermann Torup, der havde to heste med i küren, satte sig på både 2. og 3.pladsen med hestene Kafelnikov og Blue Boy. Du kan se alle resultaterne fra stævnet her. 