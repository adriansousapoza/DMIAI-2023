To danske ekvipager i 5-års finalen ved VM
2011-08-04T18:01:08
I dag blev kvalifikationen til finalen for 5-års hestene ved VM for ungheste afviklet i Verden. Det lykkedes to danske ekvipager at kvalificere sig til finalen der rides lørdag. Det drejer sig om Sanne Henningsen og Atterupgaards Final Kiss. Ekvipagen sluttede i dag på en flot 5. plads med samlet 8.62. Derudover var det Andreas Helgstrand og N.O.H´s Daijoubi der med 8.12 lige præcis klarede at kvalificere sig til finalen ved at ride sig ind på en 12.plads. Vinderen i dagens kvalifikation blev suverænt engelske Woodlander Farouche redet af Michael Georg Eilberg. Der med 9.28 lagde sig klart i spidsen. I morgen rides B-finalen for 5-års hestene, ligesom kvalifikationen for 6-års hestene rides. Du kan se resultaterne fra dagens VM-klasse her.