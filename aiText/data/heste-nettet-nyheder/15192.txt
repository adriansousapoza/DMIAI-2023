DRF søger udviklingskonsulenter
2020-09-26T13:59:15
Dansk Ride Forbund søger to nye udviklingskonsulenter til to nyoprettede stillinger - er en af dem en stilling for dig?   DRF søger nye medarbejdere DRF søger nu to Udviklingskonsulenter. Én med fokus på elevskole, og én med fokus på klubdrift- og certificeringer. Der er tale om to nyoprettede stillinger, og der er ansøgningsfrist på begge stillinger den 12. oktober. Udviklingskonsulent med fokus på elevskoler Vil du være med til at styrke indsatsen for rideklubbernes elevskoler og sikre det bedst mulige udviklings- og uddannelsesgrundlag for fremtidens nye unge ryttere? Så er stillingen som Udviklingskonsulent med fokus på elevskoler måske noget for dig. Læs stillingsopslaget her. Udviklingskonsulent med fokus på klubdrift og -certificeringer Klubcertificering, klubdrift og klubudvikling, foreningsvedtægter og rådgivning er nøgleordene i en ny stilling som udviklingskonsulent i DRF. Er du motiveret af disse områder, og har du et godt indblik i ridesporten samt lyst til et tæt samarbejde med rideklubberne? Så er stillingen som Udviklingskonsulent med fokus på klubdrift og -certificeringer måske noget for dig. Læs stillingsopslaget her.     