Så har de 6 års været i ilden i dette års finale!
2014-10-17T13:35:57
Så blev dette års sidste finale for Dansk Rideforbunds Championat for ungheste afviklet her til JBK horseshows, denne gang for de 6 års. Som i de andre årgange er det de 5 bedste i stilkarakter som går videre, men her lå intet mindre end 3 til en delt 5. plads, så det blev i alt 7 ryttere vi kom til at se i omspringningen. I hovedrunden blev der også ligesom for de 4 og 5 års kommenteret på hvor enkel hest, efter at de havde gået deres tur. Den ene af de heste der kom med i omspringningen var Julie paludan Sørensen på Quistano e. Quo Vados I/Contender. De fik en stilkarakter på 8.30, hvor dommernes kommentarer var følgende: Her er tale om en rigtig dejlig hest. Det er en meget sensibel hest, hvor der kræves noget af den rytter, som skal sidde på den. Det er en hest, man ikke må lave ret meget forkert på. Den er forsigtig, har god kapacitet og laver gode spring. Det handler om at holde den nede på jorden og dressere den videre, og så har man en rigtig god springhest. Hun sluttede med stilkarakteren 8.30. Kirstin Skjoldshøj på Toftehøjs Camara e. Carmargue/Andiamo kom også videre til omspringningen. Dommernes kommentarer var, at det var en meget meget flot runde. Man kunne se at rytteren havde planlagt turen. Hesten sprang godt med et godt overblik og var hele tiden i en god form og blev redet rigtigt godt. De fik med stilkarakteren 8.10, men da der indløb sig en enkel bom undervejs sluttede de på 7.60. Næste rytter på banen var Rikke Vingborg på Rayon de Soleil e. Hogwart/Plusunkt LDB. Her kommenterede dommerne, at det var en rigtig flot runde, og at de (dommerne red.) faktisk var ret imponerede over, hvor meget at Rikke havde fået ud af hesten fra da de så den, den første dag. Her fik Rikke redet en af sit livs ture. De fik stilkarakteren 8.20. Sofie Bøgelund på Volstrups Cash e. Volstrups Casillas/Churchill red med den højeste stilkarakter overhovedet - de sluttede med 8.80. Dommerne havde egentligt ikke så meget at sige til hendes tur - karakteren afspejlede det hele. De kommenterede at det endnu engang var en rigtig flot runde. Det har været en fornøjelse for dommerne at se ekvipagen 3 dage i træk. Det er en hest med god kapacitet, der bruger sig rigtigt godt og alt i alt en rigtig god hest. Yderligere i omspringningen kom Bruce Gerard Goodin på Castello SEM e. Cajus/Charmeur, Maria Kjorth Frederiksen på Dublé e. Diamant de Semilly/Equest Carnute samt Jennifer Fogh Pedersen på Didam e. Cardento/Guidam, som alle fik stikkarakteren 8 men havde fået en bom, så de sluttede alle sammen med 7.50. I den omspringningen blev det Bruce Gerard Goodin på Castello SEM som sejrede. Det gjorde han med nul fejl i den meget hurtige tid 35.16 sek. Nr. 2 blev Kirstin Skjoldshøj på Toftehøjs Camara med nul fejl i tiden326.90 sek. Det blev Rikke Vingborg på Rayon de Soleil der kom ind på 3. pladsen i tiden 41.12. Resten af rytterne kæmpede for at ende i toppen af klassen, men det kostede desværre nogle bomme. 4. pladsen gik til Maria Hjorth Frederiksen som red i den meget hurtige tid 33,33, men der faldt desværre en bom på vejen. 5. pladsen gik til Sofie Bøgelund som også red en rimelig hurtig tur men desværre også med en bom. De red i tiden 36.15. Det blev Julie Paludan Sørensen som sluttede på 6. pladsen med en bom i tiden 43.97. Jennifer Fogh Pedersen sluttede med 8 fejl i tiden 38.77. Se det samlede resultat HER.  Vinderen Bruce Goodin og Castello SEM Foto: jp-photo  