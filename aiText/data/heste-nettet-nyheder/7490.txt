Brug ørepropper til nervøse heste
2011-03-07T13:21:30
Heste, der er nervøst anlagt, kan have det svært med høje lyde. Men nu er der måske hjælp at hente i en øreprop specielt designet til heste. Læs om ørepropperne her. Når vi mennesker synes, det larmer for meget, har vi et effektivt middel: Man holder sig for ørerne. Heste har selvsagt ikke samme mulighed, selvom de sikkert nogle gange ville ønske det, eftersom de har en væsentligt bedre hørelse end os. Vi mennesker opfanger lyde mellem frekvenserne 20 til 20.000 Hertz, mens heste opfanger lyde fra 55 til 38.000 Hertz. Og netop høje, skarpe toner som knitren, knald, knagen og raslen, der ikke behøver være specielt høje, udløser hestens flugtinstinkt - der kunne jo gemme sig en potentiel fjende bag ved disse lyde. Men måske kan en øreprop være svaret for ængstelige heste. Ikke alt skal holdes ude Kunsten for en øreprop er, at den skal holde de skræmmende lyde ude - men samtidig ikke må blokere for vigtige lyde, såsom rytterens stemme. En heste-øreprop er blød og krøllet, og det ser lidt spøjst ud, når den sidder i øret. Den generer ikke hesten - det kan tværtimod være lidt svært at få den til at sidde fast. Så det kan være en god idé at spørge sig for i sin rideudstyrsforretning. I den sidste ende er det vigtigt, at den passer, for at det skal have den rigtige effekt. Læs resten af artiklen om ørepropper til hesten på www.ridemagasinet.dk. 