Espri fejrer 30-års fødselsdag
2011-02-10T11:30:41
Avlshingsten Espri kunne den 7. februar fejre sin 30-års fødselsdag. Den tyskavlede hannoveraner hingst avlet hos Rolf Deecke Jr. er stadig aktiv i avlen på trods af den imponerende høje alder. Espri er efter Eiger I/Diplomat og blev i 1995 årets hannoveraner hingst. Gennem Espris nu lange karriere som avlshingst har han haft en del succesfulde afkom. Heraf kan blandt andet nævnes Jon D. Pedersens tidligere OL hest Espri de Valdemar og Hugo Simons succesfulde springhest E.T. Espri har i dag ca. 300 afkom der er aktive konkurrenceheste og derudover har han 64 kårede sønner. 