Dressursamling i Sønderjylland
2014-01-09T22:08:35
For 45 pony-, junior- og ungryttere starter året traditionen tro med en samling på ECCO-centret i Tønder i weekenden den 11. og 12. januar. I år er der fokus på mediehåndtering og forventninger til fremtiden. Der er også clinic med Anna Kasprzak, paneldebat og rundvisning på Hanni og Anna Kasprzaks stutteri og uddannelsesstald i Haderslev. Derudover sætter samlingen også fokus på rytterens træning og sportspsykologi. Samlingen bliver finansieret af Toosbuys Fond.   Kilde: DRF  Anna Kasprzak (Arkivfoto: JP-Photo)  