Ikke to beskæringer er ens   Fagligt
2013-04-06T19:35:58
Der er stor variation i måden beslagsmede beskærer heste på. Variationerne forekommer både mellem de enkelte besagsmede, men også hos den enkelte beslagsmed. Ultimativt kan dette medføre ændringer i hovens balance og i hestens biomekanik.   Et forskerteam undersøgte en række beslagssmedes måde at beskære heste på, og fandt betydelige variationer i beskæringsarbejdet. Nogle af resultaterne var endog særdeles overraskende for forskerne.   Undersøgelses metode Forskerne studerede 6 beslagsmedes arbejde på 40 udvoksede varmblodsheste. Hver beslagsmed beskar 6-7 heste på to på hinanden følgende anledninger. Forskerne røntgen fotograferede hestenes hove, hver gang de blev beskåret, så man kunne sammenholde centrale målepunkter for hovens form og størrelse, før og efter beskæringen. Røntgen billederne blev taget både fra siden og forfra, og både umiddelbart før og umiddelbart efter at hovene blev trimmet. De digitale røntgenbilleder blev herfeter analyseret af et compute program, ud fra 20 forskellige afstandsmål og hov vinkler. Man målte de ydre linjer, bl.a. bredden på hoven, længden på den lodrette hovvæg, og hov vinklen. Man analyserede endvidere de interne strukturer, herunder afstanden til hovsenebenet, tåen og brydningspunktet. Signifikante variationer Når forskerne sammenlignede de hove der var beskåret af forskellige beslagsmede, afslørede resultaterne signifikante forskelle på næsten samtlige af de registrerede målepunkter. Der var således ingen konsistens mellem de enkelte beslagsmede i den form og de hovvinkler som var resultatet af deres beskæringer. Hva der var endnu mere overraskende for forskerne var, at målingerne også viste signifikante forskelle mellem to gentagne beskæringer på samme hest, foretaget af den samme smed. Studiet viser således, at der ikke alene, er store variationer i det praktiske arbejde som smedene udfører, på tværs af de enkelte smede, men også fra fra gang til gang af den selv samme smed. Med andre ord, er ikke to beskæringer ens!   Tankevækkende resultat Resultatet er tankevækkende, idet det reelt betyder, at hver gang en hest får beskåret hove, så ændres hovens form og vinkler og brydningspunkt, og det betyder i praksis, hovens balance. Ændringer i hovens balance kan influere på hestens atletiske mobilitet og sundhed, og kan i værste fald have biomekaniske og brugsmæssige konsekvenser for hesten.   Forskerne forholdt sig imidlertid ikke til, om de målte signifikante forskelle, var af en sådan størrelse, at det ligefrem kunne få sundhedsmæssige eller væsentlige biomekaniske konsekvenser for de heste der blev beskåret. Der er således behov for yderligere forskning, der ser på, hvilke tolerencer der er i variationer mellem beskæringer for de enkelte mål, førend det har uhensigtsmæssige konsekvenser for hestens bevægelsesapparat.   Kilde: The Veterinary Journal - Comparison of the trimming procedure of six different farriers by quantitative evaluation of hoof radiographs.   Forsidefoto: JP-Photo.dk