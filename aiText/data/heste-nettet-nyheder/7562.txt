Tysk/hollandsk opgør i Brabant
2011-03-26T19:54:07
Det blev vanen tro et opgør mellem de to stærkeste ridenationer i verden i dagens World Cup-kvalifikation i s'Hertogensbosch, Holland. Det blev dog også som ventet Adelinde Cornelissen og Jerich Parzival fra Holland som kunne trække sig sejrrigt ud af klassen. Med hele 87,9% tog Adelinde sig af førstepræmien på 14.000 Euro i Grand Prix Kür klassen.  Tyske Isabell Werth og Warum Nicht red med 82,05% andenpladsen i hus foran hollandske Hans Peter Minderhoud på Exquis Nadine (KWPN e. TCN Partout/Roemer) med 79,72%. Prinsesse Nathalie og Digby kunne desværre ikke holde deres flotte 3. plads fra fredagens Grand Prix, men måtte nøjes med 77,825% og en 6. plads.  6. pladsen giver dog Nathalie 12 point i den samlede stilling og umiddelbart ser det ud som om, at hun dermed er garanteret en plads i World Cup-finalen i Leipzig senere i år. Der er dog endnu ikke udregnet point fra officiel side og dermed er det altså ikke sikkert. Heste-Nettet.dk opdaterer selvfølgeligt så snart det er os bekendt om der bliver dansk deltagelse i finalen. Se den fulde resultatliste i dette link