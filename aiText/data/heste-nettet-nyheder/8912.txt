Resultat af 2. kvalifikation i ECCO Cup
2012-05-15T17:39:50
Hele fem afdelinger af ECCO Cup blev afviklet ved landsstævnet i Kolding Rideklub i weekenden. Vinderne blev Anne-Mette Lyager for kat. II ponyer, Victoria E. Vallentin for kat. I ponyer, Mille Larsen Warncke for juniorer, Louise Zinglersen for ungryttere og Sofie Jeppesen for U25.   Resultat for kat. II ponyer Vinderen af 2. kvalifikation af ECCO Cup'en for kat. II ponyer blev Anne-Mette Lyager på Don Chocolo fra Vejle Rideklub med samlet 140,43 point. Iben Olkjær Olsen og Magic Manipu fra Aarhus Rideklub blev nummer to med 136,12 point foran Sandra Gottlieb Lyngø på Højvangs Bondeo fra Aarhus Rideklub, der fik 134,75 point samlet.   Resultat for kat. I ponyer Victoria E. Vallentin løb med sejren i ECCO Cup for kat. I ponyer på ponyen Natalina startende for Aarhus Rideklub med 148,08 point samlet. På en 2. plads kom Kristine Koch Bejtrup og Dornick-Son også fra Aarhus Rideklub, der samlet opnåede 144,40 point, mens Victoria E. Vallentin også besatte 3. pladsen med ponyen Armando med 141,69 point.   Resultat for juniorer Der var tæt kamp om 1. pladsen i ECCO Cup'en for juniorer, men vinderen blev Mille Larsen Warncke og hesten Langkærgaard's Donna Fetti startende for Rebelsig Sportsrideklub, der fik 145,7 point. Alexandra Sørensen på Camiro Mandø fra Skanderborg Rideklub opnåede 144,57 point og blev dermed nummer 2. På en 3. plads kom Cecilie Lyndrup og hesten Lambada fra Rideklubben Ørsted Holme, der i alt fik 142,96 point.   Resultat for ungryttere Det blev også særdeles spændende i ECCO Cup'en for ungryttere, hvor der ikke var mange point der skilte første- og andenpladsen. Louise Zinglersen på Cadillac fra Vallø Sportsrideklub sejrede med 133,76 point foran Josefine Friberg og Langagers Lorambo fra Sportsrideklubben Langager, der opnåede 132,56 point samlet. 3. pladsen gik til Line Tange Jacobsen på Cinnamon V fra Aalestrup og Omegns Rideklub, der fik 132,50 point.   Resultat for U25 Sofie Jeppesen på hesten Hedebo's First As fra Sportsrideklubben Vallensbæk vandt 2. kvalifikation af ECCO Cup for U25 med 131,43 point.   ECCO Cup - for talentudviklingens skyld Formålet med ECCO Cup er at fremme den danske dressurelite inden for dressursporten, så ekvipagerne kan dygtiggøre sig mod internationalt niveau. ECCO Cup'en strækker sig fra kat. II-ponyer til U25 Grand Prix, hvilket skal sikre en rød tråd i de unge talenters karriere. Med en præmiesum på over 160.000 kr. er ECCO Cup Danmarks største ridesportsturnering. ECCO Cup rides årligt over tre kvalifikationsrunder og en finale.   Om ECCO Cup   ECCO Sko A/S   Kolding Rideklub   Kilde: DRF    Victoria E. Vallentin og Natalina (Arkivfoto: JP-Photo)    