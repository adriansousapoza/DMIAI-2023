Et "barn" af kærlighed
2017-02-20T11:33:38
Vidste du, at to af Olivier og Nicola Philippaerts topheste - hoppen Legend of Love og den iltre hingst Chilli Willi - har fået et føl sammen? Føllet er nu en lovende 5 års, og hendes navn er "Child of Love" - eller på dansk "barn af kærlighed".  Historien omkring Child of Love er, at der var tale om et uheld. Uheldet var Child of Loves tyske avler Gerald Nothdurft på ingen måde glad for til en start. Men som årerne gik, kan Gerald Nothdurft nu kun grine af det, mens han ser frem til, hvad fremtiden kommer til at bringe for Child of Love.  "Jeg købte Legend of Love da hun var 4 år og Chilli Willi da han var 3 år gammel", udtaler Gerald Nothdurft til World of Showjumping. "Jeg tog på en ferie, og min mor kiggede efter hestene. En dag, sprang Chilli Willi ud af sin fold, og endte inde på folden Legend of Loves fold. Min mor fortalte mig ikke om det før 3 måneder senere, da hun spurgte mig om at lade en dyrlæge til at kigge på Legend of Love - så det gjorde jeg. Dyrlægen kom, og sagde at hun havde det rigtigt fint - og at hun ventede et føl!   På dette tidspunkt ville jeg have hende med til et stævne i Spanien, så jeg var nødt til at ændre planerne en lille smule ... Jeg var ikke alt for glad omkring situationen. Men nu, 5 år senere, er jeg meget glad for hende! Sidste år fik hun selv et hingsteføl efter Gemini. Nu har vi lige sprunget de første spring på hende under rytter - og hun ser rigtigt godt ud! I løbet af de næste 2 år vil jeg selv ride hendes første stævner." Olivier Philippaerts, der rider på Child of Loves mor, er lige så glad for Child of Love. "Det var et uheld men jeg synes det er rart at have et afkom fra disse to heste, som Nicola og jeg rider. Jeg har set et spring fra Child of Love, og jeg synes hun ser rigtig fin ud!" Hvis Child of Love kommer til at blive bare noget lignende sine berømte forældre, vil hendes fremtid være god: "Legend of Love var ikke så rutineret, da jeg fik hende, men jeg følte at kvaliteten var der, så jeg gav mig god tid med hende. Jeg tror, at hun måske vil blive en af de bedste heste, jeg nogensinde har redet" udtalte Olivier afsluttende til World of Showjumping.     Olivier Philippaerts. jp-photo Kilde: World of Showjumping