Fængslet for grov vanrøgt
2013-12-02T11:23:54
Endnu en hesteavler fra Wales i Storbritannien har gjort sig skyldig i grov vanrøgt. En mand er fængslet i 10 uger for at lade 51 Welsh Mountain ponyer lide unødigt i hans varetægt.  Endnu en avler fra Wales i Storbritannien er blevet afsløret efter grov vanrøgt og er efterfølgende blevet anklaget og fængslet for ugerningen, efter den nylige skærpelse af lovgivningen i Wales. Dommen faldt den 19. november i år.  Den 69 årige ponyavler Evan Lloyd Evans er som har fået en fængselsdom, er ligedeles fradømt retten til at holde dyr i 10 år. Dommen blev afsagt som følge af at Evan har holdt dyr på sit stutteri under helt utilstedelige forhold. I forbindelse med retssagen, fremførtes særdeles ubehagelige videooptagelser af ponyernes kummerlige levevilkår, som for dokumentation for vanrøgten, ved retten i det norlige Wales.  Ni af ponyerne blev øjeblikkeligt aflivet, for at hindre yderligere unødig lidelse for dyrene, da dyrevelfærdsorganisationen RSPCA i juli i år aflagde inspektion på Evans ejendom. Yderligere 50 heste blev efterfølgende fjernet.  RSPCA inspektøren Mark Roberts, har efterfølgende udtalt, at dette er, endnu en sag, der med al tydelighed viser, hvilke problemer overproduktion af heste indenfor alt for knappe rammer, der kommer ud af kontrol, kan medføre rædsler og pinsler for de sagesløse dyr. Han mener at Evans, under omstændighederne, har fået en rimelig dom. Mark roberts mener samtidig, at dommen sender et kraftigt budskab til alle britiske hesteejere og avlere om at man skal sætte velfærden til hestene højere end samtlige andre hensyn! Kilde: The horse & Hound      Udsultet Welsh Mountan pony på Evans ejendom, der efterfølgende blev aflivet. Bemærk de stærkt forvoksede hove, der har været invaliderende for ponyen.