Få hesten til at vente   Equipage
2011-03-08T16:11:24
Det kan være temmelig irriterende at trække med en hest, som ikke venter. Faktisk kan det ligefrem være farligt. Læs her, hvordan du bremser din hest, og hvordan den lærer at stå stille. Nogle heste vader simpelthen af sted uden hensynstagen til mennesket, der hjælpeløst hænger i enden af træktovet. Når det sker, er rangfølgen og hesteejerens position over for hesten ikke afklaret. Hesten skal have respekt for mennesket og være opmærksom på de signaler, den bliver givet. Ellers kan det gå rigtig galt. Men ofte er det ikke kun et spørgsmål om opdragelse at få stoppet hesten op. - En hest er altid ude på at spare energi, og det kræver faktisk energi at slæbe rundt med et menneske i træktovet. Så hvis hesten ikke står stille, er det fordi, den ikke behersker sin krop eller situationen. Har hesten derimod styr over sin koordination og balance, kan den også forblive afslappet selv i potentielt farlige situationer, siger hestetræner Michael Geitner. Det er faktisk sværere at stoppe og blive stående, end man tror. Før hesten kan stå stille og roligt, har den brug for at beherske sin for- og bagpart, og det kræver koordination. - Derfor kan gymnastik hjælpe mere på en urolig hest end opdragelse. Derudover kan man bruge førertræning. Det hjælper rytteren med at fæstne hans position over for hesten, skaber tillid og kan derfor også have positiv effekt på ridningen, forklarer hestetræneren. Vær rolig omkring hesten Det kan i sidste ende redde liv, hvis hesten evner at stoppe og blive stående pålideligt. - "Stå" er en kommando, som skal virke hos hesten lige så sikkert som bremsen på bilen. Man bør derfor teste sin hest hver dag, selvom den kan finde ud af det. Lykkes standsningen, roser man, siger Michael Geitner. Læs resten af artiklen om, hvordan du får hesten til at vente, på www.ridemagasinet.dk.