Programmet til Store Hestedag lover godt for weekenden
2016-09-02T15:39:41
Publikum kan til årets Store Hestedag arrangement vælge mellem mere end 130 spændende programpunkter, og vi tør godt love at der bliver noget for enhver smag. Arrangementet løber af staben den 3, og 4. september, så ved man ikke hvad man skal bruge sin weekend på, så er her et godt bud.   Danmarks største udendørs hestearrangement kan i år præsentere publikum for et stort program, der viser både heste og hunde fra mange sider. For at gøre det nemmere at få en god dag på Dyrskuepladsen, kan gæsterne i år selv tilrettelægge deres dagsprogram. På hjemmesiden kan programmet filtreres ud fra interesser; om man er til dressur, konkurrencer, dogdancing eller horsemanship. Logger du på via facebook overføres dit program automatisk til din smartphone, så du har dit eget tilrettelagte program lige ved hånden.   1.000 heste på eet sted   281 heste deltager i år til bedømmelserne på mønstringsbanerne, hvor der konkurreres om at blive Dagens Hest. I alt kan opleves cirka 1.000 heste, der deltager i en af de mange konkurrencer; spring, ponygames, dressur, Subaru Cup mm. Eller til clinics, hvor der vises dressur, horsemanship, heste-fysioterapi mm. Eller i shows, hvor forskellige racer viser deres fortrin frem og mange forskellige ridedicipliner kan nydes. Store Hestedag ønsker at fejre hesten og alle de måder mennesket bruger dem på. Med så mange heste samlet, er der liv i staldene, hvor der groomes, shines og sadles op og ned. Skal du til Store Hestedag så nyd en tur i staldene, hvor de mange forskellige heste bor side om side og hvor hestelivet dyrkes. I det store Ryttermarked har du desuden mulighed for at gøre en god handel - både til dig og hesten.