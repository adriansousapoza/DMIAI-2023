2 hingste mere til 10-dages test
2017-03-13T15:02:58
29 hingste blev i går eftermiddag indsynet efter en velafviklet hingstekåring ved Herning Horse Show, men det er nu blevet til 31 hingste. I går aftes kom der to yderligere hingste til - nemlig de to nykårede hingste fra i år fra Trakehner-Avlsforbundet i Danmark   29 hingste indsynet af DV Efter en særdeles velafviklet hingstekåring ved Herning Horse Show, som sluttede i går sidst på dagen efter fem intense dage i varmblods hestenes tegn blev 29 hingste indsynet til den efterfølgende 10-dages afprøvning ( se her).   Udvidet med to trakehnere I går aftes kom der så yderligere to hingste til - nemlig de to nykårede hingste fra Trakehner-Avlsforbundet i Danmark, som blev kåret ved trakehnernes hingstekåring i februar måned (se her) og som tillige skal afprøves før de kan få lov til at bedække hopper.   De to hingste er den 4-årige Preussenstern ( e. Herbstköhnig E.H. / Interconti / Consul E.H.) og den 3-årige Burnstein (e. Finckenstein / Summertime).   Torben Frandsen fortæller, at aftalen er kommet i stand i et godt samarbejde mellem de to avlsforbund. Dansk Varmblod tester hingstene i 10 dage, men skal prøven godkendes i Tyskland, kræver det en 14-dages test. Så en del af hingstene skal være lidt længere til observation i Tørring.      Den nykårede trakehnerhingst Preussenstern, der sammen med den anden nykårede trakehnerhingst Burnstein, nu er indskrevet til 10-dages test sammen med de 29 DV hingste ( Foto: Tine Lessel)