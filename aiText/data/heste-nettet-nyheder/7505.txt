Stakkato Dream vandt L-springklasse
2011-03-11T15:10:31
Det var en særdeles velspringende Stakkato Dream som Andreas Schou i dag viste frem i L-præsentationsspringningen. Dommer Bo Kristoffersen roste Stakkato-sønnen Stakkato Dream (Hann. e. Stakkato Gold/Drosselklang II/Wagner) for den gode og regulerbare galop og fremhævede at hingsten sprang i samme stil på alle spring med en særdeles god bagbensteknik. Bo Kristoffersen belønnede hingsten med karakteren 9,2.  På andenpladsen red Søren N. Pedersen sig ind med Tailormade Confidence (Old. e. Cordalmé Z/Grannus/Harnisch) og karakteren 9,0 mens Christian Schou og Diamant de Revel (DV e. Diamant de Semilly/Quidam de Revel/Nimmerdor opdrættet af Carsten Carstensen) indtog 3. pladsen med karakteren 8,9.  Søren Møller Nielsen og Ci Ci Senjor Ask (Holst. e. Cassini I/Contender/Lord) besatte 4. pladsen med karakteren 8,8.