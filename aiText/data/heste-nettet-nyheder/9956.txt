DV Region 5 inviterer til eksteriørbedømmelsesdag
2013-05-15T09:43:10
    Introduktionsdag med eksteriørbedømmelse     Medlemmer af Dansk Varmblod har mulighed for at opleve en god introduktion til de mange muligheder, organisationen Dansk Varmblod tilbyder sine medlemmer ved en kursusdag søndag den 26. maj kl. 10 hos Stutteri UNO, Skovvej 5, Thorsager, 8410 Rønde. Dagen byder blandt meget andet også på eksteriørbedømmelse og vejledning i fremvisning af føl ved følskuer. Introduktionsdagen er specielt henvendt til nye medlemmer af Dansk Varmblod, men er åben for alle interesserede. Underviser er medlem af Dansk Varmblods avlsledelse, Claus Hansen. Ved eksteriørbedømmelsen får deltagerne lejlighed til selv at bedømme hestene. Hver kursusdeltager har ligeledes mulighed for at få vejledning vedrørende hingstevalg, hvis de medbringer afstamningsoplysninger på én hoppe.     Se mere info om arrangementet her     Kilde: http://www.dvreg5.dk