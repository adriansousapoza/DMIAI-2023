Test for sommereksem på vej
2014-02-06T22:29:48
Forskere arbejder på at finde en sikker metode til at påvise sommereksem på, i stedet for den mere usikre udelukkelsesmetode der i dag anvendes, til at diagnostisere lidelsen At diagnosticere sommereksem I dag diagnosticerer man for sommereksem ved at se på de kliniske tegn som f.eks. at hesten kradser sig og har pletter med manglende hår, hvorefter man forsøger at udelukke andre årsager til kløen end sommereksem, for herigennem at finde frem til diagnosen. Man undersøgere derfor typisk for ting som lus, hudsygdomme, bakterieinfektioner m.v. Metoden er derfor ret omstændig og samtidig relativt usikker. En sikker metode til at påvise sommereksem, eksisterer desværre ikke i dag. Forskere godt på vej Derfor har et hold belgiske forskere sat sig for, at finde frem til en metode, der positivt kan diagnosticere sommereksem, ved at udvikle en diagnostisk metode der helt positivt kan påvise for eksistensen af sommereksem hos hesten, og forskerne er godt på vej.  Nylige forsøg har givet forhåbninger om, at forskerne inden længe, har udviklet en pålidelig test til at diagnosticere hypersensibilitet hos hesten overfor insektbid (IBH), De foreløbige resultater af en prototype har været opmuntrende. Det konkrete forsøg I et relativt omfattende forsøg bestående af 343 varmblods heste, hvoraf ca. halvdelen var mistænkt for at have sommereksem, viste påpegede forsøgsmetoden sommereksem positivt i 92% af de reelle tilfælde, men testen er mest præcis, når der reelt er kliniske - dvs. fysiske tegn - på de reelle symptomer. Hvordan forskerne havde bekræftet eller kontroltestet de tilfælde hvor hesten så reelt havde sommereksem, vidner forsøget intet om. Sådan virker testen Diagnosen fremkommer ved at teste hestens immun reaktion på forskellige proteiner i spyttet fra bidende insekter. Det er insekternes spyt der forårsager en allergisk reaktion hos heste og giver dem kløe. Med andre ord er de inficerede heste dem, der er allergiske overfor insekternes spyt. Herved bliver testen en avanceret allergitest, der måler hastens immune respons I blodet når det udsættes for spyt proteiner. Eftersom insekt spyt indeholder mange forskellige proteiner skal der testes for flere kombinationer af proteinerne for at finde frem til de udslagsgivende. Man fandt i forsøget, den højeste præcision i diagnosen ved kombinationen af fire bestemte fremtrædende proteiner. Særdeles anvendelig De belgiske forskere er således relativt langt i udviklingen af en sikker metode til diagnosticering af sommereksem, og kan formentlig også være med til at afsløre, hvorfor f.eks. visse polyer og Islandske heste er særligt udsatte for sommereksem.   Den foreliggende prototype er lovende, men kan muligvis præciseres yderligere inden den er færdigudviklet og kan anvendes som sikkert værktøj til diagnosticering af sommereksem. Det er derfor indenfor rækkevidde at forvente at dyrlæger og hesteejere kan få glæde af metoden indenfor ganske få år. Kilde: "Evaluation of an IgE ELISA with Culicoides spp. extracts and recombinant salivary antigens for diagnosis of insect bite hypersensitivity in Warmblood horses, The Veterinary Journal 2013.   Hest med sommereksem.