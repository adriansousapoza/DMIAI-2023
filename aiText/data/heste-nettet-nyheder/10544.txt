Hingsteshow til World Tølt   Reportage
2014-02-22T20:02:55
  Der er prestige i at deltage i hingsteshowet til World Tølt i Odense. Showet deles op i to individuelle klasser: 4-gængere og 5-gængere med plads til ca. 12 hingste i hver klasse. Der afholdes separate finaler i de to klasser og vinderne i henholdsvis 4-gængerklassen og 5-gængerklassen kåres som tidligere via sms-afstemning, således at publikum bestemmer hvem som bliver vinderen.   Hver enkelt hingst skal i showet vise beautytölt, trav, galop samt hurtig tölt (4-gængere) eller pas (5-gængere). Der rides på speakers kommando og med to hingste på bane af gangen i hvert heat. Hvert heat varer ca. 5 minutter.   De 5 bedst placerede hingste i hver klasse får lov til at komme igen i de to A-finaler, hvor showets bedste 4-gænger hingst og showets bedste 5-gænger hingst kåres. Det er kun de to vindere der rangeres ved præmieoverrækkelsen.   Årets dommer i hingsteshowet er en international avlsdommer og en FEIF-gæðingakeppnidommer.   Udover æren er der også en flot pengepræmie på spil til vinderen, for som i sportskonkurrencerne, vil der også være pengepræmier på spil i hingsteshowet. I 2014 er der penge præmier til den bedste hingste i henholdsvis 4-gængerklassen og 5-gængerklassen: 1.præmie 4-gængerklasse: 750 EUR 1.præmie 5-gængerklasse: 750 EUR   Publikum var i eftermiddags vidne til et forrygende og tempofyldt hingsteshow, hvor rytterne viste deres 4-gænger hingste på bedste vis. De fem 4-gænger hingste, vi skal se i finalen klokken 19.30, er: Ási frá Lundum II Meistari frá Vestri-Leirargördum Ísak frá Oddhóli Lifri frá Kringeland Tívar fra Moselundgård   Fem flotte gangarter krævede det at komme videre til 5-gænger finalen i hingsteshowet, og vi tør godt at sige, at publikum fik, hvad de kom for. 12 spektakulære hingste blev vist, og fem blev valgt ud til finalen i aften klokken 19.30. De fem er: Muni frá Hrafnsholt Fláki frá Blesastödum 1A Kiljan fra Katulabo Álfasteinn fra Selfossi Selur vom Hrafnsholt   Foto: Christina Sørensen - vinderen af 5-gænger Hingsteshow  