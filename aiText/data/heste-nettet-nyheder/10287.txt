Come Back til Sidsel
2013-10-19T18:03:12
Glædeligt gensyn med Sidsel Johansen, ikke som vanligt på den sorte Gribaldi-søn Schianto, men i stedet på Alibi D. Et interessant partnerskab til fremtiden, hvilket sejren i dagens Intermediaire I ved JBK Horse Shows vidner om.  Sidsel Johansen havde en flot og flydende tur på Alcazar-sønnen, der har Coriander til morfar, hvilket rakte til 72,789 %.  Andenpladsen gik til hollandske Danielle Heijkoop og Kingsley BadarI e. Gribaldi med 69,132 %. Tredjepladsen gik til endnu en dansker i form af Ditte Mikkelsen med Don Romantic-sønnen Don Rohdian med 67,789 %.  Anne Sofie Aaen blev første uplaceret med hannoveraner-vallakken Donares e. Don Frederico/Bergamon med 67,079 %.  Dommerne var ikke helt enige om Charlotte Heering og Joker Selections præstation, som svingede fra en score på 69 % ved dommer H til en score på 65 % ved dommer E og M, hvilket gav et resultat på 67 %.    Sidsel Johansen og Alibi D (JP-Photo)