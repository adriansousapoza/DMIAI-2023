Springekvipage søges til clinic
2011-11-09T09:07:17
Har du en springhest eller en springpony, der gerne vil løbe lidt for stærkt når den skal springe?  Eller har du en springhest eller -pony, der tøver meget på "farlige" forhindringer eller kigger frygtsomt på dekorationer på springbanen?  Og har du lyst til at prøve at træne den på en ny, sjov og anderledes måde, mens publikum kigger på?  Så er det måske dig Blue Berry Hill skal bruge til en clinic på messen Hesteliv i Hillerød søndag d. 20. november!   Du får muligheden for at træne sammen med Susan Kjærgård og nogle af hendes Basis Instruktører foran publikum. Du afprøver hendes idéer til hvordan du på en rolig og venlig måde, kan få din hest eller pony til at slappe bedre af og lytte mere til dig under springningen, og herved forbedre jeres præstationer. Hvis du har lyst til at være med, skal du sende en mail til info@blueberryhill.dk  Du skal give en kort beskrivelse af dig selv og din hest/pony og du må meget gerne vedhæfte et link til noget video hvor du springer eller træner, hvis du har det. Blue Berry Hill udvælger 1-2 ekvipager, der får mulighed for at være med i clinic'en på messen og helt live demonstrere hvordan træningen virker i praksis. Du kan læse mere på Blueberryhill.dk