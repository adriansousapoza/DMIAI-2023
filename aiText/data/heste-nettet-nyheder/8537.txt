Fernhill Derry solgt til Sydafrika
2012-02-11T18:30:02
Danske dressurheste er eftertragtet internationalt. Et flot resultat på 66 % i Grand Prix-klassen ved landsstævnet i Hjallerup sikrede salget af Fernhill Derry.  Helgstrand Dressage har solgt Fernhill Derry for familien Lindberg. Den 12-årige vallak e. Ricardo Z/Farhann blev til landsstævnet i Hjallerup startet af Anna Blomgren i Grand Prix-klassen. Samme dag blev hesten solgt, og blev derfor trukket fra søndagens Grand Prix Kür. Familien Lindberg købte Fernhill Derry hos Isabell Werth og var tiltænkt datteren Rikke Lindberg. Parret fandt dog aldrig ind i et godt samarbejde, og familien besluttede at sælge. Køberen er Niekie Pienaar, der ejer et stutteri i Sydafrika. Det er hans førsterytter Cheré Burger, der med med Fernhill som lærehest skal opnå rutine i Grand Prix-klasserne.