Para dressurrytterne EM klar!
2011-08-22T14:22:42
Den 12.-13. august var de para dressurryttere der skal repræsentere Danmark ved EM samlet hos Henrik Sibbesen til træningssamling. Det var den sidste inden det går løs til EM i Moorsele den 1.-4. september. Ved træningssamlingen skulle rytterne bl.a. ride for dommer Kurt Christensen, som også var medhjælpende ved forberedelserne til VM i Kentucky. Rytterne der netop har redet både NM og DM, viste en god form ved træningssamlingen, og landstræner David Amager er yderst tilfreds. Nu venter der rytterne nogle udfordringer i Belgien, hvor hele eliten fra Europa samles, når de bedste skal findes. Der deltager i alt 18 nationer ved stævnet. Kilde: Pressemeddelse