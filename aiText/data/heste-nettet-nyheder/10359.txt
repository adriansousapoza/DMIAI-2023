Uønsket hest - levende fakkel
2013-12-04T10:26:20
En efterladt hest har lidt en grusom død. Den er blevet overhældt med benzin, der herefter er blevet antændt, hvorefter hesten er omkommet som følge af de omfattende forbrændinger. Uønsket og ubeskyttet Som om det ikke var tilstrækkeligt ulyksaligt at være en efterladt hest som ingen længere ønsker at tage ansvaret for. Disse heste lever på alle måder et temmelig udsat liv, der oftest er på lånt tid. Dels er mange overladt til selv for at dø i stalde og skure, hvor der intet opsyn er længere, og de heste der slippes fri, skal selv søge føde og vand, på områder, der oftest - slet ikke er egnet hertil. De frie uønskede heste er i sidste instans ikke heldigere stillet end de første. De er særligt udsatte for overgreb, da de er eksponeret, men ingen længere yder dem omsorg eller bekymrer sig om deres videre skæbne. Overhældt med benzin En af disse efterladte heste led ifølge hestemagasinet Horse & Hound, for få dage siden, en grufuld død nær Dublin i det hesterige Irland. Kyniske mennesker, overhældte efter sigende hesten med benzin, og brændstoffet blev efterfølgende antændt. Hesten døde angiveigt som følge af omfattende forbrændinger.  Ugerningen fandt sted i Tallaght, lige syd for Dublin, sent onsdag aften den 27. november 2013. Forfærdelige lidelser Den lokale dyreværnsforening DSPCA er chokeret og forfærdet over forbrydelsens modbydelige karakter: "Den forfærdelige død, som dette dyr har fået, er ikke til at fatte" udtaler Brian Gillen, talsmand for DSPCA, og han fortsætter: "Vi er desværre ude for mange hjerteskærende svigt og vanrøgtsager i forbindelse med efterladte heste, men aldrig har vi oplevet så grusom og sygelig en mishandling af et forsvarsløst dyr", udtaler han til bladet.   Det forlyder imidlertid ikke, hvorledes velfærdsorganisationen efterfølgende har kunne konstatere at hesten var i live, da den blev overhældt med benzin, som efterfølgende blev antændt. Historien nævner ikke om der var direkte vidner til selve optrinet. Behov for øget indsats Ifølge talsmanden for DSPCA, er episoden blot med til at understrege, at der skal sættes yderligere ind overfor det stadigt stigende antal omstrejfende heste og ponyer i Storbritannien og Irland, som ingen drager omsorg. Problemet har efterhånden udviklet sig til en regulær national hestekrise på de Britiske øer.  "Denne forfærdelige episode, viser med al tydelighed, hvilken desperat situation disse utallige omstrejfende heste, udenfor Dublin, området, befinder sig i. Vi vil anmode de lokale myndigheder om, straks at igangsætte tiltag, der kan sætte en stopper for denne slags barbariske handlinger, og fjerne de efterladte heste, så der kan ydes dem beskyttelse". Hvordan de imidertid har forestilet sig at få myndighederne til at ´tage ansvaret for denne omfattende opgave, vidner historien intet om.   En anden løsning Om det rreelt er muligt at skaffe de mange uønskede og omstrejfende heste beskyttelse og omsorg, forbliver dog et uafklaret spørgsmål. De hestehjem og dyrevelfærdsorganisationer, der tager imod de nødlidende uønskede heste er få - og alle fyldt til bristepunktet, overalt i Storbritannien og Irland.   Ingen af de britiske politikere eller myndighedspersoner ønsker øjensynlig, at tage den givetvis upopulære og kontroversielle beslutning, det ville være, at indfange og aflive hovedparten af de dyr der ellers er levedygtige. Dette til trods for, at lovgivningen netop er blevet strammet op på området og giver mulighed for det, fra det nye år. Det kan undre at ingen tilsyneladende stiller spørgsmålet eller tager diskussionen op. Er det da bedre at lade hestene leve, og lade dem være til fare for overgreb, til fare for sig selv og omgivelserne, eller at tilbyde disse heste en lige så usikker fremtid ved at sælge dem videre til billige penge, end der er at give dem en værdig afslutning på livet? Kilde: Horse & Hound    Resterne af den afbrændte hest.