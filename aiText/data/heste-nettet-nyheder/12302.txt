Klithuse Militaryklub vinder DRF-mesterskabet i military
2016-06-26T21:33:56
Det blev Klithuse Militaryklub (KMK), der efter tredages militarystævne på Skårup Overgård ved Skanderborg fortjent kunne modtage sejrsbåndene og de røde vinderdækkener i dette års DRF-mesterskab i military for klubhold. Det stod klart efter endnu en fin indsats af holdet i dagens afgørende ridebanespringning, og det er værd at nævne, at det er andet år i træk, at klubben vinder mesterskabet. Sølvet gik til Jysk Sportsrideklub (JSK), mens Kirstineholm Rideklub (KIRK) vandt bronze.   Klithuse Militaryklub genvinder titlen 10 hold var til start i mesterskabet, som foregik over tre dage med dressur, terrænspringning og ridebanespringning. Fredag var Jysk Sportsrideklub bedst i dressuren og trak i derfor i førertrøjen, men lørdag var Klithuse Militaryklub ganske fremragende i terrænet og lagde sig i prompte i spidsen for feltet. Det ændrede dagens ridebanespringning ikke på, og holdet, der bestod af Rikke Mortensen/Haldgårdens Loulu Back, Lærke Siiri Vincent From Larsen/Toftegårdens Carisma, Henriette Bedsted/Balzerlunds Tiger, Emilie Friedrichsen/Lille Jens af Balzerlund, sluttede med samlet 138,8 strafpoint og tog sejren i mesterskabet.   Kamp om sølv og bronze Sølvet gik til Jysk Sportsrideklub, som især hentede et flot resultat i både dressuren og ridebanespringningen. Holdet sluttede med 167,9 strafpoint og bestod af Diana Kramer/Lyngbjergbos Lukra, Tia Lundemose Andersen/Søkjær's Cato, Martina Kastrup Loft/Picolien og Sara Koue/Cilas Regal. Lige i hælene på Jysk Sportsrideklub kom Kirstineholm Rideklub med en samlet strafpoint på 168,4. Det betød naturligvis bronze til holdets fire ekvipager: Poul Erik Gade/Pinvigs Gambler, Kristina Kragh Olesen/Chocolat, Casper Rasmussen/Coradine-S og Victoria Suzette Kahr/Søndermarkens Julius.   Samlet resultat for alle hold KMK - Klithuse Militaryklub 138,8 JSK - Jysk Sportsrideklub 167,9 KIRK - Kirstineholm Rideklub 168,4 SØG 1 - Søborggård Rideklub 171,5 SØG 2 - Søborggård Rideklub 188,4 SPR 2 - Sportsrideklubben 190,3 EDR - Edelgårdens Rideklub 209,9 SPR 1 - Sportsrideklubben 231,7 VAS - Vasehus Rideklub 1.148,8 CEP - TEAM CEP Complete Eventing 2.149,2