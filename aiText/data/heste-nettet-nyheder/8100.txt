Nyt Totilas-håb til Edward Gal 
2011-09-28T21:34:47
Edward Gal har igen fået en sort hingst i stalden. Det drejer sig om den 4-årige Oldenburgerhingst Jack Sparrow e. Johnson/Wolkentanz II/ Don Primero.  Jack Sparrow er avlet i Tyskland af Hugo Schmidgall og ejet af Carolyn de Roo, som har valgt at tilbyde Edward Gal at ride denne smukke hingst.  Edward Gal udtaler til eurodressage.com, at han glæder sig til en fremtid med denne fantastiske hest, og at han ser alle de kvaliteter han ønsker i denne sorte hingst.  Jack Sparrow blev i 2010 kåret i det Sydtyske forbund, Pferdezuchtverband Baden-Württemberg e. V. hvor kun to ud af 16 hingste opnåede endelig kåring, hingsten begejstrede dommerne med gode grundgangarter og med sine spektakulære bagbensbevægelser.  Edward Gal vil præsentere den 1,73 m høje hingst ved den hollandske KWPN forbesigtigelse. Kilde: Eurodressage.com