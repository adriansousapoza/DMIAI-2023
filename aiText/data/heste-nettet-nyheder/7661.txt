Sportsponyhingsten Tai Calido tilbage i Danmark
2011-05-03T22:24:39
Tai Calido er nu kommet tilbage til sine rødder, da han i fremtiden skal opholde sig på Stald Tai, hvor han skal fungere som avlshingst. Fra kåring som avlshingst i Dansk Sportsponyavl som dagens hingst, materialeprøvevinder med 827,75 point og fremhævet for hans særdeles gode evner indenfor springning, og derefter en succesfuld kariere i dressuren. Til skuer er han præmieret som Best-in-show til dyrskuet i Aalborg og bedste gangartshest til Roskilde Dyrskue. Tai Calido blev solgt til ponydressurrytteren Carina Nevermann Torup, der dengang kun var 10 år gammel. Sammen har de bl.a vundet Københavnermesterskabet, Sjællandsmesterskabet, gået DM og startet en række FEI stævner i dressur. Da Carina var ved at være for gammel til at ride pony, blev Tai Calido solgt til den 10-årige Rebecca Cohen fra Florida, USA. Hermed blev Tai Calido den først danskavlede ponyhingst, der blev solgt til USA. I Florida har Tai Calido gået FEI-klasser ved flere af de store dressurstævner. Senest har han deltaget i show til VM 2010. Grundet den manglende rideponyavl i USA har man valgt at lade Tai Calido komme tilbage til Danmark, da hans amerikanske ejere synes, at det er synd, at såden en god hingst ikke skal bruges i avlen, og han står derfor til rådighed for avlen på Stald Tai ved Hobro. Der vil være en enestående chance for at se Tai Calido som gæst ved det Åbent hus på Følle Strandgård, lørdag den 7. maj. Kilde: Pressemeddelse