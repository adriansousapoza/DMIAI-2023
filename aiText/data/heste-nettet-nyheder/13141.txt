Ungrytterne, children- og ponyrytterne springer sig til en 2. plads i Nations Cup
2017-06-17T23:34:51
Fredag skulle både junior- og ungryttere spring Nations Cup ved det store Future Champions stævne i Haagen. Ungrytterne havde to rigtig gode runder, og det betød at holdet sluttede på en 2. plads. Juniorerne var lidt mere udfordret på den svære bane i deres Nations Cup, og her blev det til en 7. plads til holdet. Lørdag blev de sidste Nations Cup i springning med dansk deltagelse afviklet ved Future Champions stævnet i Hagen. Det var pony- og childrenrytternes holdkonkurrence, der skulle afgøres, og det danske childrenhold lagde fremragende ud og opnåede en flot andenplads - kun slået med et point - i deres konkurrence. Den succes fulgte ponylandsholdet op på, og her blev det ligeledes til en flot andenplads - med kun et point fra sejren.   2. plads til ungrytterne Med to nulrunder viste Emil Hallundbæk og Chalisco i den grad vejen i Nations Cup for ungryttere. På holdet var også Jessica Toelstang og Bjerglunds Campari, Christina Nielsen og Griffin og Lejse Bramminge og Cascada. Det danske hold sluttede med 21 fejl, hvilket betød en flot delt 2. plads med Irland. Italien tog sejren med kun 18 fejl.    7. plads til juniorlandsholdet 12 nationer var til start i denne Nations Cup, hvor Danmark stillede med et hold der bestod af Clara Hallundbæk og Dakar, Helena Skare Viller og Atlantico, Josephine Bøgh og Laurenz samt Benedikte Rie Truelsen og Cassina Z. Holdet sluttede med 12 fejl i første runde, og gik dermed ikke videre til anden runde. Det blev til en samlet 7. plads. Sejren gik til Østrig med 0 fejl, mens Tyskland, Irland og Frankrig alle havde 8 fejl. 2. plads til childrenholdet De danske childrenryttere viste flotte takter i deres Nations Cup. Holdet bestod af Gustav Christian Jacobsen og Waldemar, Madelen Bennetsen og M. B. Calida, Cecilie Kjær og Aagaardens Elina samt Josefine Sandgaard Mørup på De Semilly Edition, og det blev sammenlagt til kun 5 fejl over de to runder, og dermed en andenplads. Sejren gik til Tyskland, der sluttede med 4 fejl, mens Frankrig tog tredjepladsen med 8 fejl.   2. plads til de danske ponyer Som nævnt blev det også til en flot andenplads til de danske springponyer. Holdet, der var sammensat af Maria Nørregaard Langhoff og Nikolina, Pernille Harritsl Christoffersen og Runehøjs Rocco, Anna Sofie Tørnæs og Kalypso Skovgaard samt Annestine Kibech Hansen på Eddies Dream sluttede med 8 fejl på de to runder. Sejren gik til Tyskland med 7 fejl, og så kunne Irland tage tredjepladsen med 12 fejl. Se alle resultater fra stævnet HER.