Simone Vinther vinder 1* i Luhmühlen - flere danske placeringer i Sopot
2017-05-01T13:09:34
Dannebrog røg til tops i går eftermiddag i det tyske hvor Simone Vinter og Stenvænge Polise vandt deres afdeling af CIC1*. Efter dressuren lå de nummer 17, en fejlfri springning bragte dem op som nummer 10 og med en fejlfri terræntur endte de med at vinde klassen.   Også i Sopot har danskerne været i aktion. Her har Hanne Wind Ramsgaard sikret sig sin kvalifikation til EM på Vestervangs Arami. Dermed er der tre ryttere kvalificeret fra Danmark - det giver mulighed for at stille hold når EM løber af stablen i Strzegom i august.   Også et par af de yngre ryttere gjorde sig positivt bemærket. To juniorer, Rikke N. Andersen og Sarah Bech Strøm, har begge kvalificeret sig til EM for junior. Derudover tog de også begge placering i CCI1*. Også young rider Emma Marie Hansen to placering i CCI1*, hun mangler dog stadig at ride 2* for at være klar til young rider EM.  