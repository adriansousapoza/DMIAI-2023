Hvordan sociale medier kan koste en medalje ved OL
2016-07-30T11:19:34
Vi er nu gået ind i den olympiske måned. Dermed gælder der for atleter og sponsorer særlige regler for promovering. Atleter må således ikke nævne noget der har med olympiaden at gøre i forbindelse med deres egne sponsorer. Tilsvarende må firmaer eller andet med økonomiske interesser ikke refererer til Rio eller Olympiaden på sociale medier. Reglerne bliver primært håndhævet overfor firmaer der er i direkte konkurrence med hovedsponserne ved olympiaden.   Ifølge den olympiske kommitte er der en liste over ord som ikke må benyttes til at reklamere imellem d. 27/7 og 24/8. Listen omfatter mange dagligdags ord og man skal derfor både som atlet og som firma tænke sig om førend man bare poster løs. Ifølge IOC gælder det følgende ord:  2016 Rio/Rio de Janeiro Gold Silver Bronze Medal Effort Performance Challenge Summer Games Sponsors Victory Olympian Olympic  Olympic Games   Et brud på den såkaldte "rule 40" kan føre til både bøder og diskvalifikation.    Reglen gælder dog ikke kun sociale medier også i ridesportens discipliner må en del af hestene leve med at deres navn bliver forkortet ganske kraftigt. Således vil ethvert sponsornavn skulle fjernes herunder også stutterinavne og Atterupgård, Heslegård og Gørklintgård må derfor leve med at deres navne ikke bliver nævnt på startlister og resultatlister.  