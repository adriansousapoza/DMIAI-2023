VM for islandske heste er for alvor igang
2013-08-06T23:52:20
Det danske landshold har sendt nogle rigtig gode ekvipager afsted til VM i Berlin. Det danske publikum hepper på vores gode heste og ryttere og indtil videre er det gået rigtig godt.   Gårsdagens stjerne var uden tvivl danskavlede Þerna fra Guldbæk, som fik en superflot bedømmelse på 8,13 for bygning og 8,62 for rideegenskaber. Total: 8,42   Stort tillykke til John Siiger Hansen og Marie Louise Christensen med det flotte resultat!   De to smukke hopper fra Gultentorp fik følgende bygningsbedømmelse: Vigdís fra Gultentorp: 8,25 Odda fra Gultentorp: 8,31   Disse to hopper rides her i aften kl. 18.05 og 19.15.   De danskavlede hingste er bygningsbedømt med følgende points: Kiljan fra Katulabo: 8,15 Viðar fra Guldbæk: 8,24 Ljósi fra Bispegården: 8,17   Følg med på worldfengur.com!   I dag skulle sportsrytterne også i gang i den svære 4.1. Startlisterne er opdelt i grupper med indlagte pauser. Vores ryttere starter således: Gruppe 2 med start kl. 9.30 Thomas Rørvang & Ylur frá Hvitanesi  Isabelle Felsum & Viktor Fra Diisa Gruppe 3 med start kl. 10.30 Sofie Panduro & Hreinn frá Votmúla  Gruppe 6 med start kl. 14.30 Caroline Poulsen & Helgi frá Stafholti   Indtil videre ligger Isabelle og Viktor nr. 2 og Thomas og Ylur nr. 5. Det er en rigtig flot placering for begge ryttere og heste, da det er nogle svære konkurrenter at være oppe imod bla. Frauke Schenzel som pt. ligger nr. 1. Både Isabelle og Thomas er hermed videre til A-finalen og vi ønsker dem held og lykke og håber de kommer hjem med guld til Danmark.