VM for 1-spand hest i Portugal 
2012-09-15T11:09:12
Vinderen af dressuren blev polakken Bartlomiej Kwiatek med 38,53 strafpoint som er lig med 75,9 %, det vil sige han har fået 7,5 i gennemsnit for hver øvelse.  Bedste dansker blev Henrik Høper med 49,28 strafpoint eller 69,2 %, så faktisk ligger han kun godt lige et halvt point fra verdens bedste dressurkusk i klassen 1-spand hest for øjeblikket. Henrik fortæller han var lidt ærgerlig over ikke at ramme opvarmningen helt optimal, og at han gerne ville havde haft mere energi i hesten på banen. Men det handler om at vurdere, hvor varmt der er, hvor tung banen er, og især det sidste, mener han selv, at han har under vurderet.   Især når han ville samle den, gik den lidt i stå og manglede udstråling og "her kommer jeg". En enkelt taktfejl, men ellers ingen fejl, og karateren 7 fortæller jo også at det er meget godt. Henrik blev placeret som nr. 12.  Ane Wieder blev nr. 41 med 56,58 strafpoint, svarende til 64,6 %, hvilket er tilfredsstillende i pointtermologi. Hvilket programmet også var. Hesten har en tendens til at gå lidt bag lod, dybt. Og det trækker selvfølgelig ned, men igen et pænt og nydeligt program. Og som de finnere jeg (Jørgen Konge, red.) sad ved siden af sagde, "det er hende der kører en kanon maraton", og det har de jo ret i.  Ane Wieder. Foto: Jørgen Konge  Tina Nielsen blev nr. 53 med 59,14 strafpoint. 63 %. Fint program, blev der skrevet, men hvorfor får hun så ikke flere point? Jamen det er det med afskub, overskud om I vil og "her kommer jeg", der mangler. Lige godt 6 i gennemsnit kan jo også betyde at der er kommet et enkelt 4-tal og nogle 7- eller 8-taller, hvilket jeg synes ville være på sin plads, så der skal pudses lidt og rettes hist. Men som Tina siger; "Jeg fik hevet det ud af hesten, som den kan", og hun er vældig godt tilfreds, og så kan vi andre jo også være det.  Monika Køier Andersen blev nr. 64 med 64,77 strafpoint, 59,5 %. Monika er godt tilfreds, og føler også hun kørte det bedste hun kan. Og procenterne indikerer jo også, at det er tilfredsstillende alt i alt.   Fra førstepladsen til Monika der en forskel på godt 20 point, det er mindre end et point for hvert point i dressuren, der givers 25 point med 10 som maksimum. Så de ligger tæt, intet er afgjort endnu.   Portugal slutter klassen med 78,85 strafpoint, 50,1 %.   Der køres maraton i dag lørdag, det er åbne forhindringer og kun få bolde, så det handler om at køre stærkt, og det er både Henrik Høper og Ane Wieder jo gode til, ja faktisk har alle de danske kuske mod til at køre stærkt og har gode grooms der kan følge dem og holde vognen på jorden.   Indsendt af Jørgen Konge