Svensk sejr i årets sidste klasse i Herning
2017-03-12T18:09:29
Der begynder efterhånden at være lukket og slukket her i Herning Messe Center. Eller rettere så er der fuld gang i oprydningen i de forskellige stande, da Herning Horse Show nu er slut. Den sidste klasse afsluttet i Hal M, og det var mellem tur finalen i CSI3*, som gik i 145 cm. Det blev vores testrytter i Katrinelund Unghestechampionat, som løb med sejren. I klassen var der 41 startende, og ud af de 41 lykkedes det 14 ryttere at ride fejlfrit og dermed kvalificere sig til omspringningen.  Vinderen af klassen var Henrik von Eckermann med Cortina 212, efter han red omspringningen i tiden 30.85 sek. Også 2. pladsen blev besat af en svensker, denne gang var det peder Fredricson med H&M Christian K, da han red i tiden 31.12 sek. 3. og 4. pladsen gik til to tyske ryttere - det var hhv. Carsten Otto Nagel med Womanizer i tiden 31.66 sek og det var Harm Lahde med Oak Grove's Celebrity. Vi skulle helt ned til nr. 9, før vi så en dansk placeret. Det var Thomas Sandgaard med Nørremøllehøjs Ariel, efter han havde fået 4 fejl i tiden 32.17 sek. Også 10. pladsen gik til en dansker, det var Jonathan Hvalsøe Sau med Libak's Lamentos.    Henrik von Eckermann da han var testrytter i Unghestechampionatet i går. jp-photo.dk