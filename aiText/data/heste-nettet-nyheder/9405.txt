Guld til Danmark ved VM for 1-spand hest
2012-09-16T19:20:12
Ane Wieder præsterede det utrolige at vinde verdensmesterskabet i forhindringskørsel. Og når jeg skriver utrolig, er det ikke fordi jeg ikke troede at Ane kunne, selvfølgelig kunne hun det. Men når man starter relativ tidligt i forhindringskørsel og kommer igennem med få point, plejer der altid at være nogen der lurer hvordan og gør det efter, og tit en smule bedre, men det kunne de ikke, alle de gode kuske fra Tyskland, Schweiz, Holland og hvor de ellers kommer fra, de måtte give sig til den lille pige fra Danmark, Ane Wieder.  Det var ikke fordi det var en dobbelt nulrunde, næ, hun tog faktisk en bold, men kørte inden for tiden, og ingen kunne gøre det bedre. To kørte uden at tage bolde men overskred så tiden, den ene med 5,99 sekunder det giver 3 strafpoint, men da Ane kørte hurtigere med samme antal point snuppede hun guldet.  Henrik Høper tog 3 bolde og kørte 8,30 sekunder over tiden og fik i alt 13,15 strafpoint. Monika Køier Andersen tog ligeledes 3 bolde og havde 9,15 sek over tid, i alt 13,58 strafpoint. Tina Nielsen kom desværre ikke til start. Hendes hest var ikke rengående. Den slog sig lidt i en forhindring i går på maratonen. Ikke særligt meget men nok til at den ømmede sig, og hun valgte sammen med den polske dyrlæge ikke at stille op. Og den reserve hest, danskerne har med, må ikke bruges på dette tidspunkt.   Se resultatlisten her   Indsendt af Jørgen Konge  Ane Wieder. Foto: Jørgen Konge