Får du optimalt udbytte af din hest? Om indre og ydre motivation.
2011-10-09T16:43:48
Det er forskelligt hvad der driver os som ryttere. Nogle vil opnå stævneplaceringer, nogle vil udvikle sig sammen med hesten, men bare på hjemmebane, nogle vil gerne have en god tur i skoven og andre har helt fjerde mål. Det kan være virkelig lærerigt at finde ud af hvad præcis der driver en, hvad der fylder mest i ridningen og ikke mindst hvad der er mest givende for en i ridningen. I følgende artikel fortæller Annette Klausen fra firmaet Mindfocus og hestetræner Susan Kjærgård fra Blue Berry Hill dig blandt andet om forskellen på indre og ydre motivation, og hjælper dig til at afklare hvad der er dit drive i ridningen. Bliver du inspireret, er der også mulighed for at deltage i en workshop hvor du kan lære endnu mere, og blive bedre til at tilrettelægge din ridning. Er du en af dem der elsker din hest, og alligevel oplever, at du har dage hvor du ender med at være mere træt og frustreret end fuld af ny energi og glæde efter dagens træning. Vidste du, at en af nøglerne til optimal rideglæde ligger i at finde balancen mellem ydre og indre motivation? Den ydre motivation er når du gør noget med din hest, for at opnå et resultat ude i fremtiden eller for at opfylde andres ønsker og mål. Den indre motivation handler om det der føles godt LIGE NU!! Ikke om en time, i morgen, om en uge, eller i næste måned, men LIGE NU. Det øjeblik hvor hesten bliver helt blød under dig, hvor den reagerer på dit mindste vink og du føler det som om I sammen svæver henover jorden og alt andet føles ubetydeligt. I vores liv generelt er vi ofte styret af ydre motivationer, fordi vi lever med at der hele tiden er noget vi skal nå, eller opnå. Vi planlægger og styrer for at få vores liv til at gå op. På denne måde oplever vi også hurtigt at få mange ydre motivationsfaktorer i spil, når det handler om vores hest. Jo bedre vi bliver til at få flere indre motivationsfaktorer sat i spil, desto lettere bliver det at holde motivationen og humøret oppe uanset ydre påvirkninger. Når hesten går helt fantastisk blødt og lækkert, glemmer vi, at der måske er lidt koldt i ridehallen og vi vender hjem med glade smil og fornyet positiv energi. Denne positive energi sætter gang i en spiral hvor det smitter tydeligt af på hesten når vi er glade og den bliver mere glad og mere samarbejdsvillig, hvilket igen påvirker vores træningsfremskridt i den ønskede retning. Hvis du vil kigge dine egne motivationsfaktorer efter i sømmene kan du lave følgende lille opgave: Svar på de 3 nedenstående spørgsmål som sporer dig ind på hvad der er DIN indre motivation. ? Hvilken ridetur husker du tilbage på som gjorde dig mest glad mens den stod på? ? Hvad var det specielt der gjorde dig glad ved den? ? Hvordan kan du få endnu mere af det der gjorde dig glad, på de næste rideture? Tænk nu over om du har nogle træningssituationer hvor du træner noget, som ikke tilgodeser den indre motivation du netop har fundet frem til er vigtig for dig og hvor du måske lader ydre motivationsfaktorer overtage. Det kan eksempelvist være at du træner noget der overhovedet ikke føles godt, men du gør det alligevel, fordi du håber, at det på sigt vil bringe dig tættere på målet eller fordi du tror, eller ved dine omgivelser forventer det af dig. Sammenlign nu dine indre og ydre motivationer og tænk efter hvilke faktorer der fylder mest i din hverdag med hesten og design nu et træningssetup for dig og hesten, der opfylder flest af dine indre motivationsfaktorer. Du er nu godt på vej til at optimere din rideglæde! Hvis du vil arbejde endnu dybere med at optimere din rideglæde og have professionel hjælp af to engagerede undervisere, så afholder Annette Klausen fra firmaet mindfocus.dk og Susan Kjærgård fra blueberryhill.dk en Rideglæde Workshop i København fredag d. 25. november fra kl. 09.00 - 17.00 hvor der arbejdes benhårdt i dybden med dine mentalprocesser som rytter, samt en masse teori og træningsvideoer om hvordan hestens hjerne fungerer, så du let kan gennemskue hvordan den bliver mest muligt motiveret til at deltage i træningen. Når du går hjem fra workshoppen, har du en fuld og færdig mappe med et skræddersyet træningssetup, der er specielt designet til at give dig og din hest maksimalt udbytte af hinanden fremover. Du kan se meget mere om arrangementet via dette link Hvis du har lyst til at tyvstarte, kan du klikke på denne video