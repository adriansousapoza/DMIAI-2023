Har du årets Land & Fritid-hest?
2013-08-13T08:32:30
Den landsdækkende butikskæde Land & Fritid afholder den 28. september Hestens Dag.  Her kan man udover en række gode tilbud på foder, udstyr og tilbehør også aflevere det bedste foto af sin hest, sammen med et par linjer om hesten og hvorfor netop den skal deltage i kampen om titlen som Land & Fritid-hest 2014. I hver butik kåres en lokal vinder som kan glæde sig til at modtage 10 kg hestebolcher fra Equsana.  De lokale vindere fortsætter herefter til den store landsdækkende finale, hvor den endelige vinder udvælges af et panel og offentliggøres den 1. november 2013. Vinderhesten kan ikke blot bryste sig af titlen som årets Land & Fritid-hest i hele 2014, men vinder samtidig et gavekort til udstyr fra Horze på kr. 5000, en fotooptagelse med en hestefotograf samt et helt års forbrug af snacks fra Equsana.   Alt hvad du skal gøre for at deltage er at aflevere dit bedste foto af din hest til Hestens Dag i Land & Fritid den 28. september 2013. Du kan finde den nærmeste Land & Fritid butik på http://www.landogfritid.dk   Forsidefoto: Arkivfoto, JP-Photo.dk