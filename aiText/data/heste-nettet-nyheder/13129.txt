Werth vinder Grand Prix trods afbud
2017-06-10T09:04:07
Isabell Werth måtte vinke foreløbigt farvel til EM udtagelse og tyske mesterskab på Wethegold, men det forhindrede hende ikke i at deltage og kvalificere sig alligevel. Med sig til Balve brangte hun Emilio, og på ham sikrede hun sig så alligevel sejren i fredagens Grand Prix   Afbud fra Wihegold Isabell Werth var ude for det som enhver rytter frygter, at måtte melde afbud til et vigtigt stævne med kort varsel, efter lang tids forberedelser. Hendes førstehest Weihegold har nemlig pådraget sig en bakterieinfektion, lige inden afviklingen af de tyske mesterskaber i byen Balve, som også er EM kvalifikation til det kommende mesterskab i Götheborg sidst på sommeren. Isabell var derfor nød til at trække superhoppen fra konkurrencen ( se her)    Verdens bedste - også på heste! Men når man som Isabell Werth anses for at være verdens mest vindende rytter, har man selvfølgelig andre heste at trække på, og det har hun så. Ulig nogen anden rytter har hun faktisk flere topheste at trække på. Faktisk har hun ud over Weihegold, der ligger nummer 1 på FEI's verensrangliste, helt uhørt, hele to andre dressurheste på listens top 10, nemlig Don Johnson og Emilio.   Derfor kunne konkurrenterne ikke bare ånde lettet op over, at den mest vindende konkurrent var sat ud af spil ved dette års tyske mesterskaber, og det skulle allerede i stævnets Grand Prix fredag at være begrundet.   Isabell vinder GP på Emilio Den 47-årige Isabell medbragte til lejligheden den 11-årige westfalervallak Emilio (e. Ehrenpreis / Cacir AA), der udover Don Johnson, tillige er med på verdensranglistens top 10, og pt. ligger som nummer 6 på listen.   Emilio svigtede ikke, og sammen gennemførte Isabell og Emilio et fejende flot program, næsten uden skønhedsmæssige fejl, der med ridtet endnu engang cementerede verdens 1'erens totale dominans. Ridtet blev tilmed ekvipagens hidtil bedste resultat, og hermed personlig rekord,så Isabell kunne godt være tilfreds med sin Emilions indsats, når nu hendes førstehest måtte melde afbud. Dommerne belønnede ekvipagens flotte ridt med hele 82,060 % og sejren i dagens Grand Prix, var hermed i hus.   Blandt andre dygtige ekvipager Andenpladsen gik til den unge OL-rytter rytter Sonke Rothenberger, som skønt et meget flot ridt langt fra kunne nå den tyske verdens 1'er. Det blev til et ridt til 79,700 % til den blot 22-årige rytter på den 10-årige KWPN-vallak Cosmo (e. Van Gogh / Landjonker).   Hermed kunne det ikke blive til mere end en tredjeplads til 57-årige Hubertus Schmidt på den imponerende 14-årige Trakehnerhingst og tidligere UVM verdensmester Imperio (e. connery / Balfour xx) med 76,340 %.   Se samltlige resultater fra klassen her.      Isabell Werth her på Weihegold i Rio 2016, hvor de vandt medaljer både for hold og individuelt (Arkivfoto)