Hester nyder succes på ny hest
2020-09-26T14:51:07
Carl Hester høstede høje karakterer ved et træningsstævne på Hartbury i sidste weekend, hvor han høstede flere 10-taller på debutanten En Vouge, der er Charlotte Dujardins hest   Manden bag det britiske dressurlandsholds store succeser ved bl.a. de seneste to olympiader, og træner for flere af britisk dressur top-ryttere, Carl Hester nyder nu selv succes med en ny hest, der faktisk tilhører hans mest fremtrædende elev Charlotte Dujardin.   Carl Hester har netop i sidste weekend haft debut på Charlotte Dujardins 11-årige En Vogue (e. Jazz/ Contango) i Hartpury, hvor der blev afviklet en række træningsstævner, der blev bedømt af 4-stjernede internationale dommere. Parret opnåede knapt 78% og blev belønnet med flere 10-taller.      Hester og En Vouge har dannet par siden februar Carl Hester har redet En Vogue siden februar måned, men har som så mange andre grundet corona-pandemien, ikke startet hesten før nu. Han udtaler til Horse & Hound, at han ville give En Vogue mere tillid og lære ham bedre at kende i stævnesammenhæng med deltagelsen, og han oplevede at hesten var virkelig afslappet og gav en overordnet dejlig tur. Der indsneg sig dig lidt uro i et af toer-changementer, da En Vogue stoppede for at afgive et par hestepærer.   "Det kan jeg kun bebrejde mig selv, for jeg beder alle mine ryttere om at stoppe, når det sker for dem under træningen, for det er mig, der skal samle hestepærerne op!", udtalte Carl Hester undskyldende for En Vougues lille intermezzo på det uheldige tidspunkt. Resten af programmet var efterfølgende helt fejlfrit, og der indløb flere 10-taller bl.a. for galoppirouetter og -traverser.   Der er fortsat udviklingspotentiale Samarbejdet er endnu nyt, og der er rum for at hente yderligere point, men Carl Hester, der er kendt for altid at sætte hensynet ti hestene først, er særdeles positiv om de krav han fremadrettet vil kunne stille til En Vougues: "Han er endnu ikke helt klar til, at jeg beder ham om virkelig at bestille noget, men det ar jeg ikke planer om før til næste år, når vi har haft en hel stævnesæson sammen".   Den hesteglade rytter, der tillige er kendt for selv at lade topheste leve så naturligt som muligt, med mange daglige timer på græs, slutter med ordene: "Det skønne er dog, at han overvejende går på en græsmark, hvor vi hentede ham ind i morges for at køre til stævne, og så går han Grand Prix Special om eftermiddagen", udtaler en meget tilfreds Carl Hester til Horse & Hound.      Carl Hester høstede høje karakterer ved et træningsstævne på Hartbury i sidste weekend, hvor han høstede flere 10-taller på debutanten En Vouge, der er Charlotte Dujardins hest. Her ses Carl Hester på sin egen tidligere tophest Nip Tuck, der også nyder mange timer på fold dagligt (Arkivfoto)