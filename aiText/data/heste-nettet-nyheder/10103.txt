Se eller gense VM i Mounted games
2013-07-29T21:46:12
Fra 23. til 27. juli var der action i Vallensbæk, hvor De individuelle Verdensmesterskaber i Mounted Games løb af stablen. 135 ryttere fra 12 lande fordelt på 4 aldersgrupper konkurrerede over 5 dage i 20 discipliner.   Efter en travl men succesfuld uge på Vallensbæk Ridecenter er de Individuelle Verdensmesterskaber nu overstået. Det blev en uge hvor flot ridning, venskaber, sol og hård konkurrence gik hånd i hånd. Flere af de danske ryttere opnåede flotte resultater bedste danske resultat blev opnået af Maja Due Paarup som red sig til en flot 5. plads i U14 gruppen.  Vindere af de forskellige aldersgrupper blev følgende: U12/Ben Hopkins fra Wales. U14/Lottie Watson fra England. U17/Mackenzie Taylor fra Irland. Senior/Widokind Moormann fra Tyskland. Stævnet har fået mange rosende ord fra både deltagere og det internationale forbund, dette skyldes først og fremmest en stærk gruppe hjælpere.  Mounted Games Association Danmark er meget tilfredse med arrangementet og ser frem til at tage nye udfordringer op i fremtiden. Foreningen håber også at arrangementet har været med til at højne niveauet i hele Norden og forhåbentligt også givet nye ryttere blod på tanden.  Live dækningen på Heste-nettet.dk har fået stor ros både for kvaliteten og den konstante dækning, og Mounted Games Association Denmark glæder sig over det gode samarbejde, som gør at interesserede over hele verden har kunne følge sporten, når den var bedst.   Heste-Nettet livestreamede som sagt fra arrangementet og 28.000 klikkede ind for at følge det live. Du kan se eller gense alle klasserne her. Der er ca. 40 timers ridning at fornøje sig med.   De individuelle Verdensmesterskaber i Mounted Gamens plejer at blive afholdt i England, så det var helt unikt at have på dansk grund. Mounted Games er ekstremsport for ponyer, og der rides ofte i et hæsblæsende tempo.   Se i videoen herunder hvad Mounted Games handler om, og gå ikke glip af at se optagelserne fra klasserne i ovenstående link.    U12: Ben Hopkins fra Wales    U14: Lottie Watson fra England  U17: Mackenzie Taylor fra Irland  Senior: Widukind Moormann fra Tyskland     