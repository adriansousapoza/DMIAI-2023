Diamond Hit til Gestüt Sprehe
2013-01-07T16:20:18
  Den 16-årige Diamond Hit blev officielt pensioneret som konkurrencehest i forbindelse med den tyske oldenburger kåring, hvor Emma Hindle for sidste gang præsenterede hendes succesfulde hingst i en hyldestceremoni under Althengstparaden. Han er nu solgt til Gestüt Sprehe, hvor han udelukkende skal fungere i avlen.  Diamond Hit er efter Blue Hors Don Schufro trukket på hoppen Loretta, der også er mor til Sandro Hit (e. Sandro Song) og Royal Hit (e. Royal Dance). Hingsten har været særdeles succesfuld i sporten med sejre i international Grand Prix. Som avlshingst er han allerede far til 46 kårede hingste, heriblandt flere fløj- og præmiehingste. Flere af hans afkom konkurrerer allerede internationalt på Grand Prix niveau og flere meget interessante lilletursheste er godt på vej. Herhjemme kender vi ham bl.a. som far til Loxanna (mf. Argentinus) redet af Maria Anita Andersen. Loxanna var selv årets hoppe i det tyske Oldenburgerverband 2005.     Se video fra afskedsceremonien her, hvor Diamond Hit og Sandro Hits 25-årige mor Loretta også bliver præsenteret.   Link til Gestüt Sprehe her