OptiHorse udvider og åbner ny stor butik i Osted
2014-05-17T07:00:02
Tirsdag den 20. maj 2014, slår OptiHorse i Osted dørene op til et spændende åbningssalg i den nye, flotte butik.   Optihorse har siden åbningen i 2009 været beliggende på Hovedvejen 204 i Osted (midt mellem Roskilde og Ringsted). Varesortimentet er igennem de forløbende år blevet udvidet væsentligt, samtidigt med at kundekredsen er blevet stadig større. Dette har gjort det sværere og sværere at optimere forretningen i de eksisterende rammer.   Optihorse flytter derfor i Bededagsferien fra de nuværende lokaler på Hovedvejen 204 til en ny og meget større butik på Hovedvejen 233. Optihorse indtager dermed de lokaler der indtil for nyligt husede den lokale Ford-forhandler og bliver nu nabo til Grandly Diesel.   Større rammer - flere muligheder "Vi glæder os rigtig meget til at byde alle vore kunder og forretningsforbindelser velkommen i den nye butik, som bliver mere end dobbelt så stor som den gamle og derfor giver langt bedre mulighed for at vise de mange flotte varer frem. Der vil naturligvis også komme flere nye varer og varegrupper i butikken, som åbner den 20. maj".   Optihorse får rådighed over et konferencelokale i butikken, hvor der bliver bedre mulighed for at holde kurser, foredrag og tema-aftener, som mange kunder har ønsket genoptaget. Interesserede kan følge med på hjemmesiden (http://www.optihorse.dk) eller på Facebook (Optihorse), hvor de også gerne tager imod ideer til foredrags-emner.   Stort, flot udvalg af udstyr til hest & rytter De primære varegrupper er til "Hest og Rytter" og Optihorse sælger naturligvis stadig alle de kendte mærker som før og vil kontinuerligt holde sig ajour med hvad der sker på markedet. I udstyrsafdelingen vil man som noget nyt kunne finde varer fra bl.a. Horseline og Esperado blandt de andre kvalitetsmærker som f.eks Kingsland, RBH, Eskadron, Herman Sprenger, Bucas og HorseGuard. Afdelingen for rytteren er ligeledes velassorteret og her kan kunden finde alt fra Couture Hippique, SCHARF, Pikeur, Kingsland, Gersemi til EquiPage. Fælles for alle varer, i såvel den billigere som den dyre ende, er at kvaliteten skal være i orden - "vi har ikke noget på hylderne vi ikke selv kan stå inde for".   Fremover vil der også blive mere plads til varegrupper som f.eks. "Hund og Kat" og beklædning til alle der holder af at være udendørs.   Højt serviceniveau med kvalificeret personale Optihorse har siden åbningen været kendt for et højt serviceniveau med kvalificeret personale. Personaleteamet, der i 2009 startede med bare 2 medarbejdere, tæller i dag hele 7 dedikerede medarbejdere. Medarbejdere som alle har meget forskellige baggrunde og hver deres spidskompetancer, men som alle har den samme passion - heste! "Vi har fra start haft som mål, at yde den bedst mulige kundeservice. Alle kunder skal føle sig velkomne og have en god betjening", udtaler indehaver Laila Clausen og fortsætter: "Vi får rigtig mange varebestillinger fra kunderne og har for nyligt indført et IT-system der skal sikre bestillingerne og at kunderne får rettidig besked".   Optihorse holder åbningsfest Åbning bliver fejret med en kæmpe åbningsfest, med masser af gode tilbud, konkurrencer og besøg af en række leverandører som blandt andet vil vise spændende nyheder.   OptiHorse' website (http://www.optihorse.dk) og Facebook side bliver kontinuerligt opdateret, så kig ind for nærmere information om leverandørbesøg, aktiviteter mv. som alt sammen vil blive annonceret her.   Optihorse inviterer alle til at besøge den nye butik fra den 20. maj. Butikken ligger centralt i Osted med rigtig gode tilkørsels- og parkeringsforhold lige ved siden af butikken, også for trailere. Optihorse Osteds nye adresse bliver Hovedvejen 233, Osted, 4320 Lejre.   Læs mere på http://www.optihorse.dk og på Facebook.dk/Optihorse   