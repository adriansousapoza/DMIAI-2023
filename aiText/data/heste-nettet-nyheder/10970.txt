Heldigere end de fleste
2014-09-07T21:27:08
det var dagens sidste konkurrencevinder i Roskilde idag. Hele fire telefon opkald måtte der til før en tog telefonen og var til stede på pladsen til at modtage sin præmie.  En telefon gik på svareren, en var optaget og da vi endelig kom igennem til en, var vedkommende på vej hjem uden mulighed for at vende om.  Præmien, et Equipage opbevaringssæt til et helt sæt rideudstyr til en værdi af 1563 kroner, var nu ellers nok værd at vende om for.    Denne fine præmie var sponsoreret af OptiHorse, og overrakt af Stine Eggert Nielsen fra OptiHorse.    Vinderen blev Christina Kulmsee Jakobsen. Hun og hendes familie har en stand på Store Hestedag og igår var hun til start på sin mors Hollandske Varmblod som hun rider spring på. Christina var naturligvis glad for at kunne tage hjem med en ekstra bonus, og mon ikke der nok skal blive brug for det nye sæt når rideudstyret skal fragtes frem og tilbage til diverse stævnepladser i fremtiden.    Hestenettet ønsker Christina tillykke med præmien.   