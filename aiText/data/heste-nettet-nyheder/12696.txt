Handicap Idrætsprisen 2016 til Stinna
2017-01-07T22:48:23
Paradressur rytter Stinna Tange Kaastrup fik helt velfortjent tildelt Kulturministerens Handicap Idrætspris 2016, ved det store sports galla show på DR-TV lørdag aften. Det var en tydelig berørt Stinna der blev hædret af publikum og takkede for prisen, der sætter punktum for et helt fantastisk sportsår for ekvipagen   Stinna vandt velfortjent prisen Ved det store sportsshow med uddelingen af årets sportspriser, var paradressurrytter Stinna Tange med i opløbet om Kulturministerens Handicap Idrætspris og det blev Stinna der trak det længste strå. Hun modtog stærkt berørt men fattet årets Handicap Idrætspris, som hun opfatter som prikken over i'et på et fantastisk sportsår 2016.   To bronze medaljer i Rio på Smarties Stinna bidrog bl.a. til medalje høsten for i paradressur Rio, ved at sikre sig hele to bronze medaljer på hesten Horsebo Smarties. Avler af Horsebo Smarties, har selv avlet hesten og har hele vejen til topdressuren beholdt hesten, som tidligere tillige har været redet af både Dennis Holst og Michael Søgaard.   Pararytter Stinna Tange Kaastrup var indstillet til Kulturministerens Handicapidrætspris af DIF med begrundelsen:   "Stina Tange Kaastrup vandt to bronzemedaljer til OL i Rio 2016. En sportslig kraftpræstation - ikke mindst i lyset af, at Stinna Tange Kaastrup mistede sin tidligere hest Snøvs i 2013. Stinna Tange Kaastrup er med sit unikke talent en fantastisk repræsentant for sporten, og med hendes ualmindeligt positive og humoristiske sind en inspiration for alle danskere."  Det var en stærkt bevæget Stinna som med taktfaste klapsalver kunne modtage prisen samt 75.000 kr, som hun sikkert vil formå at gøre god brug af.   Takkede for opbakning Stinna tog imod prisen med ordene: "Der er lige nogle mennesker som skal en tak med på vejen.Min træner Claus Sørensen, min hestejer Helle Christiansen fra Stutteri Horsebo, Karina Beck fra Mindfuld Performance, mine sponsorer, min familie for deres uendelige støtte og hjælp, mine veninder for deres tålmodighed og sidst men ikke mindst verdens til bedste kammarat - min Hest Smarties, for at give alt hvad han havde i sig, for min skyld i Rio"   Stort tillykke til Stinna og Smarties - også fra Heste-Nettets redaktion!      Stinna Tange Kaastrup og Horsebo Smarties ved PL i RIO  