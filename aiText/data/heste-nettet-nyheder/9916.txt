Kom til military i Haslev
2013-04-24T21:25:45
Haslev køre- og rideforening afholder d. 28. april årets første militarystævne. 152 equipager er meldt til start, og der er stadig flere på venteliste. I startfeltet er både ryttere fra Bornholm og Sverige.   Til start ved stævnet er nogle af klubbens profiler, blandt andre Mia Hastrup og Mette Rise Christiansen, regerende nordiske mestre for henholdsvis senior og pony.  Der er klasser fra CNCP 70 til CNCP* og CNC 100. Dressuren starter kl. 8 og terrænet starter kl. 12. Der er naturligvis fri entre, og hele dagen er cafeteriet åbent, og der skulle være lidt for enhver smag.   De sidste par uger har klubbens medlemmer slidt i det for at få terrænet og banerne klar efter den lange vinter, og glæder sig derfor til at kunne byde velkommen. 