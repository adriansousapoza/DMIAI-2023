Vind med EM mod Miner
2013-03-21T09:57:45
Dansk Flygtningehjælp og ECCO FEI European Championships 2013 Jumping Dressage & Para Dressage er gået sammen om at samle ind til minerydningsarbejde i Sydsudan med partnerskabet EM mod Miner.   Nu har du chancen for at vinde fem endagsbilletter til EM, for 1200 kroners rideudstyr - og samtidig støtte minerydning.  "Vind med EM mod Miner" er en konkurrence der afholdes fra den 13. marts kl. 9 til den 29. marts kl. 12, hvor privatpersoner dyster om at samle mest ind til minerydning i Sydsudan. Den person, der samler mest ind, vinder hovedpræmien, som er fem endagsbilletter til ECCO FEI European Championships 2013 Jumping Dressage & Para Dressage torsdag den 22. august samt HERI Rideudstyr til en værdi af 1.200 kr.  Halvvejs i konkurrenceperioden trækkes der desuden lod om to gavekort fra HERI Rideudstyr til en værdi af 650 kr. blandt dem, der har samlet minimum 500 kr. ind.  Konkurrencen foregår via "Start din egen indsamling", som er en digital indsamlingsbøsse, der på en sjov og nem måde kan deles med venner, familie, kollegaer og bekendte via sociale medier, e-mail osv. Dine venner kan donere direkte til din indsamling, og du kan løbende følge med i, hvordan det går med donationerne.  Midlerne fra indsamlingerne går til minerydning i Sydsudan. Kun en begrænset del af landet er ryddet for miner og børn og voksne bliver lemlæstet af minerne. Samtidig betyder frygten for minerelaterede ulykker, at skolebyggeri og landbrug bliver sat på standby. Før Sydsudan for alvor kan gennemgå udvikling og vækst, er der behov for at landet bliver ryddet for miner.   Start din egen indsamling her   Læs mere om partnerskabet EM mod Miner her   Mere om præmierne: Hovedpræmie (13. marts kl. 9 - 29. marts kl. 12): Den person der samler mest ind igennem hele perioden vinder 5 endagsbilletter til torsdag den 22/8 under EM og et gavekort fra HERI Rideudstyr til en værdi af 1200 kr. Delpræmie (21. marts kl. 9): Torsdag d. 21. marts kl. 9 trækker vi lod om 2 gavekort fra HERI Rideudstyr til en værdi af 650 kr. blandt dem, der har samlet minimum 500 kr. ind.  Deltagerne er meget velkomne til at fortsætte deres indsamling efter konkurrenceperioden er udløbet. Dansk Flygtningehjælp takker HERI Rideudstyr og European-Herning Aps for donation af præmierne. Konkurrencen kører fra den 13. marts klokken 09.00 til den 29. marts klokken 12.00 og er udbudt af Dansk Flygtningehjælp.   Pressemeddelelse