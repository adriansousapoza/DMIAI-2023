Så røg stutteriet ...
2011-06-21T12:49:50
I starten af April kunne Heste-Nettet berette hvordan ledelsen af det libyske araberavlsforbund i mange år har været tæt forbundet til Gadaffi. I går gik det så ud over familiens hjem og stutteri i byen Surman vest for hovedstaden Tripoli. Stutteriet blev grundigt udbombet af NATO-fly, fordi der var indrettet et militært kontrolcenter på ejendommen. Både faderen Khuwaylidi Elhamedi og sønnen Khaled Khuwaylidi Elhamedi skulle efter sigende have været borte fra gården og dermed undgået at blive ramt. Derimod blev Khaleds hustru og to børn dræbt under angrebet. Der står endnu ikke klart om nogle af hestene opholdt sig på ejendommen eller om de allerede var evakueret pga urolighederne. Udover at passe gården var Khaled nemlig også leder af den ene af de elitebrigader, der i marts stod for nedslagtningen af oprørsforsøget i den nærliggende større by Zawiya, så gården var ikke bare et naturligt mål for NATO, men i særdeleshed også for oprørerne mod Gadaffi-styret.. TV2 har været på stedet og lavet en reportage.