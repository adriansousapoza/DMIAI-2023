WEG afsluttet i military
2014-09-02T00:29:26
Forleden sluttede WEG for militarysportens vedkommende. For hold endte der at blive ændret noget i rækkefølgen efter dressuren. Det blev Tyskland som overlegent løb afsted med guldmedaljen med Sandra Auffarth, Michael Jung, Ingrid Klimke samt Krik Schrade på holdet. Tyskland sluttede med 177,9 strafpoint Storbritannien løb af med sølvmedaljen. Holdet bestod af William Fox-Pitt, Zara Phillips, Kristina Cook samt Harry Meade. De sluttede med 198,8 strafpoint. Det blev Holland som løb afsted med bronzemedaljen noget efter de andre med 246,8 strafpoint. Det hollandske hold bestod af Elaine Pen, Tim Lips, Merel Blom samt Andrew Heffernan. Individuelt blev det til endnu to tyske medaljer. Sandra Auffarth kunne slutteligt hænge endnu en guldmedalje om halsen, efter at hun havde redet med sammenlagt 52,0 strafpoint.  Sølvmedaljen kunne indtil nu regerende verdensmester hænge om halsen, kun 0,3 strafpoint efter Sandra og sluttede altså med 52,3 strafpoint. Det må siges at være rigtigt flot at på to WEG'er i træk at ende med en guldmedalje i den første (og i øvrigt have både VM, OL og EM guld på en gang) og så til det næste WEG se sin tidligere VM-guldvinder hest ikke være helt klar, og derfor tage andenhesten med i stedet - og alligevel slutte med en sølvmedalje. For den britiske bronzemedaljetager blev ridebanespringningen af absolut afgørende karakter. Her fik han en enkel bom, og det sendte ham ned på tredjepladsen i stedet for guldet, som han havde fået hvis han havde redet fejlfrit. Han sluttede med 54,3 strafpoint. 