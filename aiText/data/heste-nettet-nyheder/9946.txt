Anna Weilsby vandt Children-kvalifikationen
2013-05-11T11:38:41
18 af de 20 ryttere kom gennem den indledende runde til DRF-mesterskabet for 12-14 årige på hest ved det store mesterskabsstævne hos Absolute Horses på Tågerup.  Children-klassen - 12-14 årige børn, der rider hest, selv om de stadig kunne ride pony - var de første til at tage hul på mesterskabsklasserne ved DM-stævnet i ridebanespringning hos Absolute Horses på Tågerup ved Kolding.  20 ekvipager kom til start, og de 18 af dem kom igennem banen. Vinder blev Anna Victoria Weilsby på Calvin K i en fejlfri runde i tiden 66,01. På andenpladsen kom Benedicte Rie Truelse på Quinnie i tiden 69,04 fulgt af Hannah A. Rich Kristiansen på Tadonia i tiden 72,50. På fjerdepladsen kom Christine Thirup Christensen på Ned D'Or i tiden 73,36 og som nummer fem sidste års vinder Anne Vindeløv på Aagaardens Elina i tiden 73,75.  Childrenrytterne rider finale i dag lørdag.  Anna Weilsby i fin stil over forhindringerne, som var på LA-højde.  Vinder af Children-kvalifikationen blev Anna Weilsby (t.v). Bendictie Truelsen (t.h.) blev nummer to.