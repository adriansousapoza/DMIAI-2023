Daniel Bachmann Andersen vinder af 2. afdeling af Bundgaard Byg Cup
2014-06-08T15:21:43
 Daniel Bachmann Andersen og Vladimir (JP-Photo)   Daniel Bachmann gentog succesen fra i går og leverede igen i dag i Intermediiaire I kür et fantastisk ridt på Vladimir. Med en score på 75,042 % blev Daniel Bachmann Andersen udråbt som vinder af denne anden afdeling af Bundgaard Byg Cuppen.   Andenpladsen gik til Sidsel M. Johansen og Alibi D med 74,917 %. Sidsel M. Johansen var også vinder af 1. afdeling af Bundgaard Byg Cuppen der blev afholdt til landsstævnet i Holte.   Susanne Barnow måtte i dagens kür rykke et par placeringer ned, med med den kårede DV-hingst Onassis e. Obelisk/Nimmerdor, som hun igår red ind på andenpladsen, blev hun i dag placeret på tredjepladsen med 74,292 %. I gårdagens Intermediaire I red Susanne sig ind på tredjepladsen med Roamnce, med hvem hun i dagens kür måtte nøjes med en sjette plads.   Thomas Dolleris Larsen red sig ligeledes til placering på Don Alfredo e. Don Frederico, med 72,667 % kunne ekvipagen indtage fjerdepladsen.   Resultat