Fire nye DRF-mesterskaber i 2012
2012-02-10T14:24:59
Dansk Ride Forbund indfører i år fire nye mesterskaber - tre i springning og et i dressur. Mesterskaberne i springning bliver indendørs for juniorer, ungryttere og children, mens det nye mesterskab i dressur er for U25-ryttere.   Fredericia og Broholm bliver værter De tre nye DRF-mesterskaber i springning løber allerede i stablen den 22. - 25. marts, når Fredericia Rideklub afvikler deres landsstævne, hvor også det indendørs DRF-mesterskab for seniorer afgøres.   DRF-mesterskabet for U25-ryttere i dressur bliver afviklet på Broholm Rideklub den 31. maj - 3. juni samtidig med DM i dressur og para-dressur.    Bestemmelserne offentliggøres senere på forbundets hjemmeside.   Kilde: DRF    