Nordisk guld til Lone Bang Larsen
2012-06-11T22:19:42
Lone Bang Larsen og hesten Fitou L er Nordisk mester 2012 i dressur, efter de i dag leverede en flot kür, der blev bedømt til 74,650 %. Det danske dressurlandshold er sponsoreret af First Horse Hesteforsikring, og i går vandt landsholdet som bestod af Lone Bang Larsen, Lone Madsen, Rie Møller Jensen og Bo Høstrup guld ved NM.   Lone Bang Larsen og Fitou L i storform Fitou L dansede igen i dag under rytter Lone Bang Larsen, og parrets piaffe og passage var endnu engang i særklasse. Tingene lykkedes godt hele vejen rundt på banen, der var kun et enkelt lille kiks i en travtravers, hvor Fitou L sprang i galop, men ellers leverede ekvipagen et super kürprogram. Resultatet blev på 74,650 %, og dermed var guldmedaljen en realitet. Svenske Sofie Lexner og Charming Boy fik sølv med 73,975 %, mens Cathrine Rasmussen på Fernandez fra Norge fik bronze med 72,700 %.  Lone Madsen og Skovlunds Don Gazzo leverede et fint kürprogram uden nogen fejl, og dommerne bedømte parrets kür til 70,300 %, hvilket gav en placering som nummer 5. Bo Høstrup og Cajo blev nummer 7 med 67,950 %, mens Rie Møller Jensen og Sundorfs Manilla blev placeret som nummer 8 med 67,350 %.   Strømsholm www.stromsholm.com/ stromsholmstavlingen/  First Horse A/S http://www.firsthorse.dk/   Kilde: DRF  Lone Bang Larsen og Fitou L (Arkivfoto: JP-Photo)