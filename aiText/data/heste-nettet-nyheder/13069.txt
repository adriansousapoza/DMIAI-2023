Steve Guerdat sejrer i Lummen
2017-05-02T13:14:01
Steve Guerdat fik tilføjet endnu en stor Grand Prix på sit CV i søndags, efter at han vandt CSIO5* Longines Grand Prix of Lummen på den kun 10-årige hoppe Hannah e. Dulf van den Bisschop/kashmir van Schuttershof.   OL-vinderen fra 2012 var en af kun 5 ryttere, som det lykkedes at ride fejlfrit på den 160 cm store bane, designet af Eugéne Mathy. Banen bestod af 13 forhindringer, som inkluderede en trekombination (6abc), åbent vand, som blev efterfulgt af en dobbeltspring, inden hestene skulle drejes væk fra indgangen til de sidste tre forhindringer.   "Jeg synes at banerne var resultatet af en fantastisk banedesigner" udtalte Guerdat, efter at være blevet spurgt til om søndagens Grand Prix var for svær, når der kun var 5 fejlfrie ekvipager. "Han har været fantastisk hele ugen! Det er længe siden, at jeg har redet på hans baner, og jeg bar bange for at han var ved at blive lidt gammel. Men han gjorde et fantastisk job, da hver eneste klasse var super at ride - de var aldrig imod hestene, altid ridelige og gjorde det muligt for heste og ryttere at have sjov på banerne, men samtidigt var der mange bomme der faldt til jorden".  Bernard Briand Chevalier fra Frankrig startede omspringningen på sin skønne 13-årige hoppe Quadillac du Heup e. Helios de la Cour II/Thurin. Desværre for parret faldt indspringet til den nu tidligere trekombination, og med endnu om bom på den næste okser sluttede parret på 8 fejl.   Emilio Bicocchi fra Italien var med Sassicaia Ares e. Ephebe for Ever/Optiebeurs Rebel Z næste på banen, men de rev omspringningens andet spring, hvilket gjorde de sluttede med 4 fejl i tiden 49.47 sek.  Som 3. rytter på banen var Steve Guerdat næste med Hannah. Steve sørgede fra starten af med at have en god rytme, og det flow fik han beholdt hele vejen igennem den 8 forhindringer lange omspringning. Undervejs sørgede han for at lave snævre vendinger, bl.a. til dobbeltspringet, og på det sidste lange stræk til sidste forhindring gav han den fuld gas. Da Steve Guerdat endelig krydsede mållinjen, var han fejlfri i tiden 48.77 sek, og nu var det tiden der skulle slås, hvis man ville vinde.   Den individuelle OL-sølvinder fra OL i Rio, Peder Fredricson fra Sverige, var næste på den fantastiske H&M Christian K e. Namelus R/Calvados, der ligesom Steve Guerdats Hannah er ny på det 5* Grand Prix niveau. Peder Fredricson fik styret vallakken flot rundt på banen, men de var lidt for langsomme, hvilket fik placeret dem på en foreløbig 2. plads.   Som sidste rytter i omspringningen kom spanske Manuel Fernandez Saro. Han red på U Watch e. President/Nabab de Reve, men da han ramte den tredjesidste lodret og den faldt til jorden, var det sikkert og vist at sejren gik til Steve Guerdat, mens Fredricson og Bicocchi blev hhv. nr. 2 og nr. 3.   "Jeg er muligvis den eneste der er overrasket over dagens sejr" udtalte Steve Guerdat efter søndagens Grand Prix. "Hoppen har været hos mig i ca. 3 måneder, og hun var ikke helt i form, da hun kom direkte fra Mexico. Men hun kom sig hurtigt, og vi vandt en 3* Grand Prix i Italien for nogle uger siden. Så jeg tænkte, 'ok lad os prøve Lummen og se om vi kan kvalificere os til den Grand Prix'. Hun havde oven i købet to bomme nede i kvalifikationen, men jeg følte alligevel at hun sprang det hele nemt, så jeg var motiveret. Jeg synes hun sprang fantastisk i dag i begge runder, og var god at ride. Jeg er overrasket, men meget meget glad - jeg håber, at det bare er begyndelsen."   Hele resultatlisten kan ses HER.     Steve Guerdat. jp-photo.dk   Kilde: worldofshowjumping.com