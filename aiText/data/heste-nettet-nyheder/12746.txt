Danish Derby klar til Indendørs DRF-mesterskaber i spring
2017-01-24T01:08:54
Der er lagt op til flere dage med forrygende springning, når Danish Derby den kommende weekend slår dørene op for Krafft Indendørs DRF-mesterskaber i spring for juniorer, ungryttere og seniorer. Der er gratis entre hele weekenden, så der er rig mulighed for at opleve Danmarks bedste springryttere helt tæt på, når de kæmper om medaljer på Vilhelmsborg.   Over 100 mesterskabsekvipager klar i Århus Danish Derby er kendt for at afvikle fantastiske ridesportsevents, og weekendens store springstævne bliver ingen undtagelse. Her er mere end 100 mesterskabsekvipager er klar til at give tilskuerne en hæsblæsende oplevelse i de flotte rammer i Århus. Mesterskaberne afvikles over to klasser - en kvalifikation og en finale. Juniorerne springer MA1* (135 cm), mens ungryttere og seniorer springer henholdsvis MA2** (140 cm) og S1* (145 cm).   Tre dage med mesterskaber 40 ryttere har meldt til start i DRF-mesterskabet for juniorer, hvor første afdeling afvikles fredag kl. 18, mens finalen rides søndag kl. 13.30. I DRF-mesterskabet for seniorer er der ikke mindre end 50 ekvipager på startlisten. Her rides første afdeling fredag aften kl. 20, og så afgøres det hele i en spændende finale lørdag kl. 20. Et felt på 38 talenter udgør ungrytter-mesterskabet, og de er første gang på banen lørdag kl. 17.30, mens finalen løber af stablen søndag kl. 15.30. Foreløbige startlister kan ses HER.    Arkivfoto. jp-photo Kilde: Dansk Ride Forbund