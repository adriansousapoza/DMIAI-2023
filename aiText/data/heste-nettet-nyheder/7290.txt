Uddannelsestema: Husdyrvidenskab
2011-04-23T16:15:01
Rigtig mange står overfor at skulle vælge uddannelse i den kommende tid, og det kan være lidt af en jungle at finde rundt i. Der er mange beslutninger, der skal tages, og mange spørgsmål, der skal overvejes. Heste-Nettet har samlet information om forskellige uddannelser med dyr, primært med henblik på at kunne arbejde med heste, og så har vi talt med folk, der allerede er i gang og gerne vil dele deres oplevelser med os. Beskrivelse Som ekspert i husdyr arbjeder man med raske dyr. Der arbejdes med sundhed og ernæring, avl og træning og dyrevelfærd både nationalt og internationalt. Du kan f.eks. arbejde med heste som ekspert i ernæring, adfærd og træning: Du kan drive faciliteter for heste, styrke konkurrenceheste, optimere forholdet mellem hest og rytter, rådgive om hvordan heste kan hjælpe handicappede, arbejde med avl for at undgå genetiske sygdomme og meget andet. Eller du kan starte som selvstændig, fx som dyrekonsulent med ekspertise i at rådgive familier om deres kæledyr, eller du kan drive en kennel. Du kan også blive leder inden for moderne, højteknologisk mælkeproduktion eller specialisere dig i økologiske systemer og rådgive den voksende økologiske sektor. Og du kan arbejde for en af de mange high-tech virksomheder, som producerer fødevarer til hele verden. Du kan gøre karriere i ministerier, råd og organisationer og sikre høje standarder for dyrevelfærd og miljø. I den farmaceutiske industri vil der være brug for dig inden for forskning i helbredelse af sygdomme hos mennesker og dyr. Varighed Bacheloren tager tre år og leder videre til flere forskeliige kandidatuddannelser. Optagelse Ansøgningsfrist for søgning via kvote 1 er 5. juli 2011 Økonomi Der kan ansøges om SU Uddannelsessteder Københavns Universitet Uddannelsesartiklerne er et forsøg på at samle information om uddannelser med heste. Redaktionen modtager gerne tilføjelser, rettelser og gode idéer.