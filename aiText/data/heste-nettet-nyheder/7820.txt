En helt særlig forlovelsesgave
2011-06-20T10:11:01
En helt særlig forlovelsesgave det var hvad Stine Bo modtog fra sin forlovede, gaven var nemlig intet mindre en avlshingsten Sandro King. Stine har tidligere redet den 13-årige avlshingst, og nu kan hun altså kalde den for sin egen. Stine fortæller til Heste-Nettet:"Jeg har som proffessionel rytter redet og haft et utal af heste, men første gang jeg så og prøvede Sandro King på Gestüet Wiesenhof i 2004 skete der noget magisk". Stine måtte dog stoppe med at ride Sandro King i 2008 pga. en gammel rygskade som satte en stopper for hendes ridemæssige karriere, men tingene ændrede sig som Stine fortæller:"Min elskede kommende mand viste, at der ikke har været en dag hvor jeg ikke har haft Sandro King i tankerne og da muligheden bød sig valgte Søren at give mig mit livs største og bedste overraskelse. Jeg kunne simpelthen ikke tro min egne øjne da jeg så Sandro King igen. Jeg blev fuldstændig slået ud det var som at se en gammel højt elsket ven igen. Dagene efter genforeningen har Sandro King og jeg bare brugt til at "tale" om hvad vi har lavet i den tid vi har været væk fra hinanden. Men det føles som om han kun har været væk en dag for alt er som i "gamle" dage mellem os".  Stine Bo og Sandro King Sandro King der er efter Sandro Hit/Calypso I er bl.a. far til Fabrix Miss Ésandri, der rides af Fie Skarsøe. Sandro King skal nu nyde livet hos Stine i Ringsted, hvor han skal være ridehest samt indgå i avlen. Stine fortæller, at der er indgået et samarbejde med dyrlæge Johnny Sørensen, så interesserede nu får mulighed for at få afkom efter Sandro King. Hestenyheder på Facebook? Find Redaktionens side her. 