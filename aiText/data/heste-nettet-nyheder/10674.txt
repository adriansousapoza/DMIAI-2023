Valegro og Dujardin – suveræne World Cup vindere
2014-04-21T13:26:59
Endnu en verdensrekord til Valegro og Dujardin med en sejr i world Cup finalen for dressur. Med deres nye freestyle program, vandt den britiske ekvipage påskeweekendens Reem Acra FEI World Cup dressurfinale i Lyon, i Frankrig, med 92,179% og satte på ny de nærmeste konkurrencer til vægs med næsten 5%.   Endnu en suveræn sejr Den unge britiske dressurrytter Charlotte Dujardin med den fantastiske Valegro, der allerede næsten har vundet alt hvad der vindes kan i dressurverdenen, har føjet endnu en suveræn sejr til den lange række af sejre parret har høstet de sidste par år. Ikke alene placerede Dujardin sig i spidsen af World Cup finalen og vandt første afdeling af Reem Acra FEI World Cup dressur finalen afholdt i Lyon, her i påskeweekenden, det var også premieren for fremvisningen af parrets nye freestyle program.   Nyt freestyle program Der var imidlertid ingen præmiere usikkerhed at spore hos ekvipagen, der vandt suverænt med et meget smukt og særdeles vanskeligt nyt freestyle program. Programmet der blev redet til musik fra den animerede film 'How to Train Your Dragon" og indeholdt sværhedsgrader der langt oversteg deres tidligere fantastiske kür program, og bl.a. indeholdt en piaffe piruette med ændring af retning - en særdeles vanskelig øvelse og en meget vovet satsning.   Ingen premiere-usikkerhed Til trods for den meget høje sværhedsgrad i programmet, svigtede parret dog ikke. Programmet blev belønnet med hele 92,179%, hele 5% foran de nærmeste konkurrenter. Selvom denne score er godt 1,796% lavere end hendes 'all times high' eksisterende verdensrekord på 93,975, fra world cup kvalifikationsfinalen i London i december sidste år, kan denne meget vel med tiden blive tangeret med det nye program.   Ny high-score - verdensrekord? Dujardins træner, mentor og medejer af Valegro, den lige så kendte dressurrytter Carl Hester, udtalte efter sejren: " Jeg tror at dette program med lidt rutine vil indeholde endnu en ny verdensrekord. Det er et langt vanskeligere program end det Charlotte satte verdensrekord med i december, og i denne runde lavede Valegro en lille fejl". Dujardan er enig med sin mentor heri: " Jo mere fortrolig jeg bliver med musikken, desto bedre bliver vi forhåbentlig. Jeg elsker musikken og elsker at ride til den", udtalte hun efterfølgende til verdenspressen.   Øvrige top-placeringer i konkurrencen blev:  Helen Langehanenberg og Damen Hill NRW, sidste års vindere for Tyskland, blev nummer 2 i konkurrence med 87,339% Edward Gal med Glock's Undercover blev nummer 3, med 83,696% Tinne Vilhelmson Silfven på Don Auriello blev nummer 4 med 80,946  Således lykkedes det hele 4 ryttere i konkurrencen, at bryde den magiske grænse, og opnå point på over 80%.      Charlote Dujardan og Valegro på æresrunde