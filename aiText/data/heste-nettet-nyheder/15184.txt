Gal:'Toto bedre end Totilas'
2020-09-21T14:23:22
Den rutinerede Edward Gal vandt søndag det hollandske mesterskab i dressur på den relativt ubeskrevne Totilas søn Toto, der spås den helt store karriere   Hollandsk dressurmesterskab afgjort søndag Søndag eftermiddag blev det hollandske dressurmesterskab afgjort og det blev den erfarne Edward Gal, der sikrede sig sejren på Totilas sønnen Glock's Toto (Totilas / Desperados FRH). Gal proklamerede efterfølgende kækt, at hingsten formodentlig bliver endnu bedre end sin verdensberømte far.   Sejr til Edward Gal og Toto Edward Gal og den 9-årige hanoveraner vallak opnåede en score på 86,150% I deres freestyle, dagen efter at de tog sejren I Grand Prix Specialen med 80,681% og har helt domineret det hollandske mesterskab I år. Dette vel at mærke med tanke for at det blot er to måneder siden at ekvipagen debuterede i Grand Prix ved et nationalt stævne. Edward Gal demonstrerede sit store overblik og rutine. Det var den 11. mesterskabstitel for den erfarne 50-årige rytter.      Toto måske endda bedre end sin far Totilas Gal proklamerede efterfølgende kækt, at hingsten formodentlig bliver endnu end sin verdensberømte far, hvilket må siges at være store ord, men karrieren lover godt. Toto er den første kårede søn efter Totilas og har i løbet af 15 måneder sikret sig hele 25 sejre i store tur. Hans far Totiles sikrede sig bl.a. samtlige tre guld medaljer 10 år tidligere ved WEG i Kentucky, USA, hvorefter Totilas blev solgt til Tyskland. Morfaderen til Toto er Desparados der også har ligget nummer et på verdensranglisten med Kristina Bröring-Sprehe, for hvem han vandt olympisk hold guld og individuel bronze i 2016, hold sølv i 2012, og WEG guld i 2014.   "Han er om muligt endnu bedre end sin far Totilas" udtalte en meget tilfreds Edward Gal om Toto efter sit ridt. Toto har endnu ikke haft sin internationale debut, men forventningerne er store.   Mulig ny OL hest Det forventes at Toto bliver Edward Gals hest med henblik på OL i Tokyo til næste år, og han er efterfølgende i pressen blevet omtalt med "Star is Born". Det er imidlertid sikkert at Edward Gal nu opnår højere scores i Grand Prix end på Glocks Zonik, der ellers hidtil har været hans top-hest.      Den rutinerede Edward Gal vandt søndag det hollandske mesterskab i dressur på den relativt ubeskrevne Totilas søn Toto, der spås den helt store karriere