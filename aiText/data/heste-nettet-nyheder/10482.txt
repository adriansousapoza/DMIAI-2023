Tilmeldingsfrist til træningssamlinger i dressur
2014-01-16T18:21:10
På torsdag er der tilmeldingsfrist til de træningssamlinger, som ponylandstræner i dressur, Jette Nevermann, og junior-/ungrytter-landstræner, Ulrik Sørensen, inviterer til her i starten af 2014.   Træningssamling i Skanderborg Den 25. januar er der træningssamling på Skanderborg Ridecenter. Ponyryttere (kat. I og II), som har opnået min. 66 % ved landsstævner (uanset klasse) kan deltage. Juniorerne, der ønsker at deltager, skal ride på MB-niveau og have ambitioner om at ride ECCO Cup i 2014. Ungryttere skal ride på MA1-niveau og skal ligeledes have ambitioner om at ride ECCO Cup i 2014. Der skal meldes til via DRF Go! senest den 16. januar.Træningssamling i Vallensbæk for ponyer Den 26. januar afholder Sportsrideklubben Vallensbæk en træningssamling med Jette Nevermann for ponyer. Kravene for deltagelse er de samme som ovenstående, og der er ligeledes tilmelding via DRF Go! senest den 16. januar.    Kilde: DRF  (Arkivfoto: JP-Photo)  