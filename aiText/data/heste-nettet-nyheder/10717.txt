9-årige Caroline vandt springsadel til 17.000 kr.!
2014-05-16T07:18:39
Caroline Sand Bugge er blot 9 år gammel, og hendes chancer på springbanerne tegner allerede godt - og måske endda endnu bedre nu efter at have vundet en Bates-springsadel til en værdi af 17.000 kr.!   Caroline startede i sidste måned sin pony Engtofts Meteor, en kat. 3 på 20 år, i LA* og LA** i Fredericia Rideklub, hvor ejer Thomas Jensen og bestyrelsen i rideklubben havde indgået aftale med Bates om at sponsore en rigtig fin springsadel til 17.000 kr.   Caroline har kun haft Meteor siden 22. januar i år men har dog været på stævnebanerne de sidste to år på sin gamle pony Valde, der nu er solgt, og Silvano som hun har haft i snart et år.   Udover at løbe med springsadlen høstede hun også tre førstepladser og en andenplads til stævnet, hvilket gjorde hende til den mest vindende rytter og ejer af den nye sadel.   Der var spænding til det sidste, da Caroline skulle have en placering i den sidste klasse, men hun holdt hovedet koldt og red en super tur. Banerne var gode, bunden var i top, stemningen var festlig og solen skinnede om kap med de stævnefine ponyer.   Når Caroline har redet to 0-runder mere i MB, kan hun kalde sig B-rytter.    Privatfoto    Privatfoto 