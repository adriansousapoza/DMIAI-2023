Så kan der søges om optagelse i Firkløverets Springakademi
2016-10-27T21:35:18
Firkløverets Springakademi åbner endnu engang op for optagelse af nye ryttere i akademiet i deres junior- og youngridertrup. Det gør de bl.a. fordi flere af deres ryttere har fået jobs i udlandet, så de desværre ikke længere har mulighed for at være en del af springakademiet.  Firkløverets Springakademi ønsker at udvikle, træne og dygtiggøre de unge ryttere og via deres sponsorer i Akademiet, har Firkløverets Springakademi mulighed for at give rytterne viden, indsigt og råd både fra dyrlæger, foderspecialister, hestemassør, revisorer mv. Firkløverets Springakademi har været så heldige at de via topryttere i hele Europa kan stille gratis ophold og træning til akademirytterne hos de forskellige topryttere. Nye ryttere i akademiet i junior og youngrider truppen Firkløverets Springakademi åbner nu op for optagelse af nye talentfulde springrytter. Man kan derfor nu søge om optagelse i Firkløverets Springakademi. Ansøgning sendes til: Susanne.taarnager@live.dk eller Rene.holstein@youmail.dk Der er visse krav for at man kan optages. Man skal være mellem 13 til 21 år, da det i denne omgang er junior og younriders som bliver optaget. Firkløverets Springakademi lægger vægt på følgende: ryttere med potentiale/talent, flittige og ambitiøse, mål, udviklingsparate og lydhøre, teamplayere, har min 2 heste til rådighed, hestepotentiale, forældreopbakning, træneropbakning og resultater. Du skal sætte 4 weekender af om året for at deltage i de obligatoriske clinics i Akademiet. Firkløverets Springakademi forventer, at du sætter teamspirit højt og ønsker at bidrage til den gode holdånd i Akademiet. Der udvælges blandt ansøgningerne 3 til 4 ryttere, der får mulighed for at ride med ved næste clinic/samling i junior og youngrider truppen. Denne trup rider under trænerteamet Maria Gretzer & Bjørn Carlsson d. 11. til 13. november på Barthahus Ridecenter, hvorfor det er et krav at man kan deltage denne weekend. Ansøgningen skal være Firkløverets Springakademi i hænde senest den 2. november 2016 kl. 24.00. Har du spørgsmål ift. ansøgning eller Firkløverets Springakademi, er du velkommen til at kontakte enten Susanne eller Rene. Begge deres telefonnumre står hjemmesiden http://www.springakademi.dk/   Kilde: Firkløverts Springakademi