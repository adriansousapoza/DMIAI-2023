Super spændende derby klasse i Falsterbo!   Reportage
2014-07-13T01:06:37
En derbyklasse er en klasse, hvor der indgår andre typer forhindringer, end man ser i en normal springklasse. I Falsterbo indgår der af de mere særlige spring et spring ud af banen, som løber i forlængelse af rækværket, banketten, et stendige hvor det går let op ad bakke hen til diget og med en efterfølgende dyb landing. Så indgår der også en aachenergrav samt diverse mere eller mindre mærkelige genstande under springene. Selve banen til Falsterbo Derby er på 1200 meter, hvor der indgår 19 forhindringer og i alt 23 spring. Makstiden på banen er 180 sekunder, og derfor skal de ride banen med minimum 400 meter i minuttet. I klassen var der 24 til start. Metoden de rider efter i denne klasse er svarende til en dansk metode B1, hvor alle fejlfrie går videre til omspringningen. Første rytter i derbyet var spanske Luis Jesus Escobar på Watch Me IV efter Kojak. Han startede godt på de første spring, men på vandgraven, som var spring nr. 8, ramte han lige akkurat listen på vandgraven. Han kom fint videre ud af banen, og på turen rundt bagom tribunen gik fint. Banketten kom han også fint ned af, men på planken kom da han kom for tæt på. Det blev til en bom mere på det næste sidste spring, og han sluttede i alt med 14 fejl. Anden rytter var norske Geir Gulliksen på Grand Balou 4 efter Balou du Rouet. Han havde en super fejlfri tur rundt på den første halvdel af banen. Han kom stille og roligt ned af banketten, men i et ivrigt forsøg på at nå 2 galopspring hen til banketten, som Grand Balou ikke var helt enig i og han tog derfor et tredje, hvilket resulterede i at de fik taget bommen med foran sig og knækket den, da Grand Balou trådte på den med bagbenene i landningen. Planken er bestående af en firkantet bom, som naturligvis er lavet så der ikke er nogen skarpe kanter for hesten at slå sig på. Teknisk set er bommen 8 kantet, men det er kun lige ved hjørnene at man har fjernet og på afstand ser den firkantet ud. Planken ligger i øvrigt på nogle flade holdere, så de ryger nemt af, hvilket er med til at øge sværhedsgraden. Der ud over fik Geir udspringet af dobbeltspringet 17b. I alt blev det til 8 fejl i tiden 167,85. Lorenzo de Luca fra Italien var tredje rytter på Emiel D'Or V. Durmstede efter Wandor vd Mispelaere, som var rigtig velspringende især på den første halvdel af banen. Han lagde ud med et godt tempo, men det resulterede også i, at han kom noget hurtigt ned af banketten, men han var stadig fejlfri over den efterfølgende planke. Da han nåede til tørgraven, som var spring nr. 15 sprang Emiel så vildt henover, at publikum gispede. Men derefter virker det som om, at Emiel bliver træt. Ind i dobbeltspringet 17a og b får han både ind- og udspring, og han fortsætter med også at rive de sidste to forhindringer. Det var absolut ikke velfortjent, da de indtil de sidste 4 forhindringer havde redet en hel super tur. De sluttede i alt med 16 fejl. Fjerde rytter var svenske Niklas Arvidsson, som i dagens anledning red på Cobolt efter Cyklon. De havde en super tur indtil, at de skulle springe ud af banen. Cobolt var ikke med på, at Niklas rent faktisk mente, at de skulle ud af banen, så det var først i andet forsøg, at det lykkedes at komme ud af banen. De kom super flot ned af banketten og klarede også planken i super stil. I aachenergraven kommer de lige hurtigt nok igennem, hvilket resulterer i at de får udspringet 13c. Efterfølgende falder der endnu to bomme, men de slutter i god stil over de sidste to forhindringer. Det blev i alt til 16 fejl. Wout-Jan van der Schans var femte rytter på banen, ridende på Zorro efter Numero Uno. Han får holdt sig lige nok samling på Zorro rundt på banen, hvilket gør, at de kommer lidt for tæt og derfor får sprunget ind i springene. Især 17a og b drillede, men det er også to planker der ligger på flade holdere. De sluttede i alt med 12 fejl. Sjette rytter var ukrainske Ferenc Szentirmai på Vefas de Sainte Hermelle efter Ogano Sitte. De får et enkelt spring på den første halvdel af banen. Oppe på banketten siger Vefas, at det der med at skulle ned af en banket, det var lige lidt mere, end hvad han synes, at han skulle. Det resulterer i, at de kommer ned, men ude i siden af banketten og retningen i bunden var direkte udenom plankerne. Ferenc forsøger at redde den, men det lykkedes ikke, og de får et stop. Vefas springer planken fint i andet forsøg. Der falder et par bomme mere på den sidste halvdel og de slutter i alt med 19 fejl. Syvende rytter Georgina Bloomberg på Washington Square efter Quattro B kommer igennem banen med 12 fejl, efter at hun bl.a. får planken efter banketten. Over tørgraven skulle Washington absolut ikke i nærheden, hvor han sprang helt super hen over den. Deres tur gav en foreløbig andenplads.  Den kun 26 årige tyske David Will på Lesthago efter Levisto var ottende rytter på banen. David har tidligere fundet Falsterbo derby. David og Lesthago havde en super god tur med to bomme. Banketten gav problemer i form af at Lesthago ikke var helt med på, at de skulle ned, så på vejen ned kommer han ligefrem til at sidde på banketten - men de kommer fint videre fejlfrit over planken. De sluttede med de 8 fejl i tiden.  Marcus Westergren på Zorba J efter Camiell lægger ud med en rigtig ud tur, hvor de lige rammer listen på vandgraven. Men da de når den sidste halvdel af banen, virker det som om at Zorba begynder at blive træt på den lange bane, og de slutter med 20 fejl.  Næste rytter var endnu en tidligere Falsterbo Derby vinder, nemlig Jur Vrieling. Han kommer rundt på banen i et godt tempo, rammer et par bomme undervejs, men de nøjes med at rulle i holderne - især på 17b var han heldig, da det er en planke på flade holdere. Men 17b holdt, og spændingen blev udløst, da Jur kommer igennem banen som den første fejlfrie rytter! En fejlfri rytter mere, og omspringningen ville være en realitet. Derefter kom den olympiske guldvinder Steve Guerdat fra Schweiz på banen på hesten Albfuehren'S Memphis efter Quinar. Steve red som altid fantastisk. Han kommer desværre lidt hårdt hen til spring nr. 16, så bagbenene kommer ikke helt fri og forkanten ryger. Dertil kom en enkel tidsfejl, og de sluttede med i alt 5 fejl. Britiske Robert Whitaker fik som den 13. rytter lagt lidt spænding i det hele på hesten USA today efter Heartbreaker, da han efter spring nr. 5 red den forkerte vej rundt om aachenergraven, og dermed var ved at misse det næste spring. Det lykkedes ham dog at redde den, uden at krydse sit eget spor, og han kunne ride videre uden at have fået fejl på det. Han gjorde resten af vejen en indsats for ikke at få tidsfejl, og havde i øvrigt en super god tur. Men uanset hans bestræbelser, så sluttede han med 1 tidsfejl, og han røg ind på en ny foreløbig andenplads. Irske kaptajn Michael Kelly på Mo Chroi efter Cruising var næste rytter på banen. Han kommer noget hurtigt ned af banketten, men alligevel lykkes det ham at få 3 galopspring hen til planken og at de kommer fejlfrit over den. Undervejs mod slutningen kan man mærke, at stadion bliver mere og mere spændt, det ligner jo en ny nulrunde! Det lykkes Michael at ride fejlfrit, og omspringningen var hermed sikret.  Derefter kom endnu en tidligere Falsterbo Derby vinder på banen. Det var britiske Peter Charles på Murka's Nevada efter Rosire. Han rider en overlegen tur rundt på banen, dog er der tvivl om hvorvidt han kommer rent hen over vandgraven. Da Peter er nået to spring videre, vinker vandgravsdommeren endelig af, at Peter var kommet rent hen over forhindringen. Desværre er Peter Charles tur lidt for langsom, og selvom at han på den sidste linje gør hvad han kan, for at nå at indhente noget tid, så er det for sent, og det bliver til 1 tidsfejl. Så blev der heppet fra stadionets side. Nu var svenske Angelica Augustsson nemlig kommet på banen. Hun rider en overlegen tur på Feldrose 9 efter Sergeant Pepper. Jo længere hun kom på banen, jo mere spændt kan man mærke hele stadionet bliver. Spændingen vil ingen ende tage, da hun når til de sidste 5 forhindringer på banen. På spring 16 får hun lige ramt bagkanten så den ruller i holderne og der gispes fra tilskuererækkerne, men den bliver hængende. Men i det efterfølgende dobbeltspring havde hun ikke længere heldet med sig, og hun får både ind- og udspringet. Det bliver ved det, og hun sluttede med 8 fejl.  Dag Ove Kingsrod fra Norge var 17. rytter på banen, ridende Clarkes Ferro efter S Creevagh Ferro. Han fik givet spænding til publikum på banketten, da han kom lige lovligt hurtigt ned af den, men alligevel nåede at få presset de 3 galopspring ind og stadig nåede fejlfrit over planken. Undervejs på den sidste halvdel af banen bliver det desværre til to bomme og Dag Ove slutter med 8 fejl, efter en fin tur med et godt overblik. Andre Thieme red i dag Volgtsdorfs Quonschbob efter Querlybet Hero. Rundt på banen får han samlet 16 fejl sammen, hvor hans første fejl kommer, da han skal over vandet. Quonschbob lander med et ordentligt plask med det ene ben i vandet, så her var der ingen tvivl om Andre var kommet rent over eller ej. Yderligere kom så to bomme, og på den aller sidste forhindring sparker Quonschbob ud med bagbenene over springet, og får derfor revet springet ned.     Oliver Lazarus på Esprit de Vie efter Utrillo van de Heffinck havde en rigtig god tur. Desværre indsneg der sig en misforståelse på stendiget, hvilket kostede en bom. De holdt sig på den ene bom på resten af turen. Det var en rigtigt ærgerlig og absolut ufortjent bom, da hele turen ellers strålede af selvsikkerhed. Pius Schwizer havde en god tur på den første halvdel af banen. På banketten sørgede han for at komme rigtigt stille ned af den - men det blev næsten for stille, for Anisette de Lassus efter Sheman lavede et stop på planken i bunden. Han fik yderligere en bom med på vejen, men holdt et tilstrækkeligt højt tempo til at holde sig indenfor tiden. I derbyet havde vi i år en rigtig ung deltager. For 4 år siden vandt han EM for ponyer. Det var kun 18 årige irske Bertram Allen, som red på Romanov, som har gået mange gode klasse under Billy Twomey. Bertram sørger for underholdning for alle pengene. Han rammer et par spring hvor bommene ruller i holderne, kommer lige lidt for hurtigt ind i dobbeltspringet 17a-b, men de klarer alligevel frisag. Til sidst rider han fejlfrit over den sidste forhindring, og han er nu klar til en omspringning! Alexander Zettermann fra Sverige starter rigtigt godt på Flecu efter Hip Hop, men på den sidste tredjedel af banen ser det ud som om, at trætheden begynder at melde sig hos Flecu, og de får en bom på hhv. nr. 16, hvor Flecu ikke får rakt sig helt ud over bagkanten, samt de får spring nr. 18. Olivier Philippaerts fra Sverige var tredje sidste rytter på Carlito C efter Kannan. Han får generelt redet en rigtig flot tur, med det overblik, der er normalt indenfor Philippaertsfamilien. Uden at han havde behøvet at være nervøs, kom han fejlfrit igennem banen. Endnu en svensker kommer på banen, denne gang er det Douglas Lindelöw. Han får stadion til at holde vejret, da de alle ønsker, at han skal komme fejlfrit igennem turen. På vandgraven oplever han det, at Balahe efter Baloubet du Rouet sparker ud med bagbenene hen over vandgraven, hvilket ellers normalt kun er set ved en okser eller tripelbarre. Han fortsætter fint videre, og den fejlfrie tur er næsten hjemme. Men men men på den aller sidste forhindring springer Balahe ikke godt nok til, og forkanten faldt. Det føltes ellers som om at publikums spænding var nok til at holde Balahe fejlfrit over forhindringerne, men det blev til et ærgerligt gisp fra publikum på det sidste spring. Så kom den sidste rytter på banen, som også var den sidste svensker. Jens Fredriksson ridende på Avon efter Quidam de Revel. Publikum bliver helt stille, for intet må forstyrre muligheden for den fejlfrie tur! Jens sørger for spænding ned af banketten, da han kommer lidt hurtigt ned af den, men det lykkes at komme fejlfrit over planken, selvom han rider fremad på de to galopspring. Jens ender med at ride en fejlfri tur til svenskernes store glæde og fornøjelse, og nu var i alt 5 ryttere klar til en omspringning.   Omspringning Jur Vrieling er den første i omspringningen. Han lægger ud i et godt og højt tempo, hvor tiden ligner noget, der er svært at slå, men ikke umuligt. Jur slutter fejlfrit i tiden 52,24. Kaptajn Michael Kelly er næste rytter i omspringningen. Han kommer noget hårdt ind i dobbeltspringet, men klarer frisag. Til gengæld bliver han lidt for hurtig på muren, og får her 4 fejl. Han fortsætter rundt på de to sidste spring i det høje tempo, og slutter i tiden 51,35. Tredje rytter er den unge rytter fra Irland. Bertram Allen ligger ud i et meget højt tempo - han er ikke i tvivl om, at denne klasse, den vil han vinde! Men han får lavet samme fejl som sin landsfælle Michael Kelly, hvor han får revet muren. Bertram holder sig også stadig det meget hurtige tempo efter sin bom, men det resulterer i at Romanov bliver lige fald nok på den sidste, hvor der også ryger en bom. Men tiden var der intet i vejen med. Bertram sluttede med 8 fejl i tiden 49,90.  Som fjerde rytter i omspringningen kom Olivier Philippaerts. Det var tydeligt fra start af, at han gik mere efter den fejlfrie runde end den hurtige runde. Han lagde ud i et mere moderat tempo, hvilket rakte til en fejlfri runde i tiden 53,35. Så begyndte de svenske tilskuere at holde vejret. Sidste rytter i omspringningen var nemlig Jens Fredricsson. Han lægger ud i et mere moderat tempo end de andre, undtagen Olivier, havde gjort, men det kommer han efter hen mod spring nr. 2. Ind i dobbeltspringet kommer han meget skråt ind, hvilket giver et gisp i publikum. Men han bliver også for modig på muren, og får her en bom. Han holder fortsat sit gode tempo, og kommer i mål i tiden 52,78 og slutter på en fjerdeplads. Vinderen blev Jur Vrieling på Zavall VDL efter Casall, som kunne modtage en præmiecheck på 24750 euro. På den efterfølgende pressekonference fortæller Jur, at det var hestens første derbyklasse, og at det var over al forventning, at han gik ind og vandt klassen. Det havde han på ingen måde regnet med, og var derfor super glad for resultatet. Nummer to blev Olivier Philippaerts som fik en dotering på 15.000 euro. Tredjepladsen blev besat af Kaptajn Michael Kelly som modtog 11250 euro. Fjerdepladsen blev Jens Fredricsson der kunne medtage 7500 euro og på femtepladsen kom Bertram Allen som kunne tage 4500 med hjem.   Se link til resultatet af klassen HER.   