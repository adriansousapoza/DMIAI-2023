Unghestechampionat: Maria og Svalegårdens Hottie i front
2013-03-07T14:50:38
Maria Anita Andersen, der i sidste weekend vandt Grand Prix Special i Bremen med Loxana, fortsatte i dag sin succes ved at gå i front med endnu en hoppe, denne gang i unghestechampionatet i Herning. Sølvmedaljehoppen Svalegårds Hottie (e. Blue Hors Hotline/De Noir), der blev kvalificeret med det andethøjeste landsgennemsnit fører derved dressurchampionatet efter første dags programridning med egen rytter. Hottie er en storrammet hoppe, der måske ikke er det mest feminine, til gengæld udstråler hun format og bliver fremvist nydeligt i en flot konstant holdning. Hun er løsgjort og arbejder godt gennem hele kroppen i alle tre gangarter. Især skridten er i særklasse for hvilken hun også blev tildelt dagens eneste 10-tal. Klassens to dommere Kyra Kyrklund og Birthe Lyder tildelte yderligere hoppen 9 i trav, 8,5 for galop, 9,5 for ridelighed og 9 i samlet udtryk.     Især i første afdeling af championatet syntes karatergivningen at falde ud til den vel positive side hvor man flere gange sad med følelesen af karaktererne lå noget over hvad man er vant til fra DRF Championater og f.eks bundeschampionatet. Dette bevirkede at ekvipagerne ikke blev skilt så godt ad som man kunne have ønsket og rækkefølgen især i midten blev noget sløret.   Der vil senere blive opdateret med samlet resultat når det foreligger