Tina lavede hattrick i Herning
2013-03-10T23:22:39
Søndagens afsluttende Grand Prix springning blev en ren magtdemonstration fra Tina Lunds side. Med tre heste i klassen, red Tina 3 styk i omspringningen og placerede dem på klassens 3 første pladser. Med blikket rettet mod målstregen. Tina Lund og Zamiro. Foto: JP-Photo.dk   Med Zamiro (DV e. A'Khan Z/Ramiro opdr. Jens Trabjerg) tog hun sejren, Chubon Ravnes-Have (DV e. Churchill/Atlantic opdr. Kirsten Hedegaard Christensen) placerede hun på 2. pladsen og Clearwater S (DV e. Coronado I/Caretino opdr. Flemming Schultz) red hun med et enkelt nedslag ind på tredjepladsen. Med sin helt egen stil men øjensynligt noget nær ubegrænset kapacitet. Clearwater S tegner til, at kunne blive Tina Lunds næste tophest. Foto: JP-Photo.dk  Torben Frandsen og Kim Henriksen måtte se sig hensat til klassens 4. plads på hhv. Linardo (DV e. Linaro/Coronado I opdr. Nis Jørgen Ravn) og Gørklintgårds Montana (DV e. Come Back II/Leandro opdr. Jørgen Ravn) da de præsterede hver at ride en omspringning med 4 fejl i nøjagtig samme tid. Linardo og Torben Frandsen. Foto: JP-Photo.dk Se hele klassens resultat i dette link