Sol, show og shopping i Roskilde
2012-09-01T17:47:01
Arrangementerne er ved at være kørt igennem, ridekonkurrencerne er slut for idag og det store show er blevet vist to gange. Alligevel er dagen endnu ikke slut på Roskilde Dyrskueplads. De sidste rosetter skal deles ud og der handles stadig rundt omkring. Standende bugner stadig af gode tilbud og imorgen er der atter en dag.   En af weekendens mest actionprægede tilløbsstykker er DM i Mounted Games for par. Mounted Games er fart og præcision tilsat heste i højt gear. De første heats er overståede og i morgen venter flere heats samt A, B og C finalerne. Mounted Games rytterne kan til fulde den øvelse der hedder at komme af og på i fart, og hesten skal faktisk helst være i galop for at rytteren får det bedste opspring.    JP-Photo.dk    JP-Photo.dk   Nogle gange går det dog ikke helt som planlagt og rytteren må bide i græsset mens hesten løber en tur alene.  JP-Photo.dk   Dagens største showmæssige event er det store hesteshow der idag bestod af flere racefremvisninger, bl.a. frieser og fell. Derudover viste 10 rytterinder at det stadig er muligt at ride i damesadel.    JP-Photo.dk   En af de store succeser, især for børnene, var ponyen Fonzie med sin ven, hunden Mango, og deres ejer Inger. Fonzie kan bl.a. gå spanske skridt, piaff, passage og både ligge og sidde på kommando.    JP-Photo.dk     Efter et veloverstået show var der fremvisning af æsler, der vistes både som ridedyr og trækdyr for vogn.    JP-Photo.dk   Den første dag på Roskilde Dyrskueplads er snart slut, men der vendes stærkt tilbage i morgen fra 8.00 til 18.00  Søndagens program kan læses her: http://www.storehestedag.dk  