Ungrytterne fuldender guldtriumfen
2012-07-01T11:54:06
Det danske ungrytterlandshold i dressur gjorde fredag eftermiddag kollegerne på pony- og juniorlandsholdene kunsten efter, da de sikrede sig guld i holdkonkurrencen ved NM i Ypäjä. Landsholdet bestod af Nicoline Graff, Anja Bodé, Line Tange Jacobsen og Christina Møller. NM-stævnet varer til søndag og omfatter NM i både springning og dressur for pony, junior og ungryttere. De danske dressurlandshold er sponsoreret af First Horse Hesteforsikring.   Flotte guldmedaljer til Danmark Ungrytterlandsholdet leverede en flot præstation, da de med 206,684 % sikrede sig guldet i holdkonkurrencen ved NM. Sølvet gik til Sverige med 201,026 %, mens Norge fik bronze med 197,052 %.   Nicoline Graff bedst i klassen På Sandagergaards Lorentino leverede Nicoline Graff dagens bedste resultat på 70,895 %. Christina Møller og Wizard Of Oz blev placeret som nr. 3 med 68,105 %, mens Anja Bodé og Atterupgaards Valdemar blev placeret som nr. 5 med 67,684 %. Line Tange Jacobsen på Cinnamon V blev nr. 7 med 67,053 %.   NM ved Finnderby   Kilde: DRF  Line Tange Jacobsen på Cinnamon V (Arkivfoto: JP-Photo)