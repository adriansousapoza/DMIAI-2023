Anne Troensegaard og Litvinenko nr. 2 i 5 års finalen i Falsterbro
2014-07-10T19:11:04
Det blev et trin op i dagens Folksam Scandinavian Open 5 års Finale, for Anne Troensegaard og trakehner-vallakken Litvinenko Sjælstofte e. Imperio, der sluttede på en fornem andenplads med 75,679 %. Ekvipagen blev i gårdagens indledende runde nr. 3 med 74,877 %. 5 års finalen blev vundet af svenske Anna Svanberg og Revolution e. Skovens Rafael/Fürst Heinrich med 78,457 %. Denne ekvipage vandt også gårdagens indledende runde, i går med 77,284 %. Generelt har dette års Scandinavian Open for 5 års henledt opmærksomheden, endnu engang, på den danske avlshingst Skovens Rafael, idet han også er far til U.Bolt, der i går lå på andenpladsen med 75,123 % og i dagens finale tog fjerdepladsen med 75,370 %. Michael Søgaard og Slæbækgård´s Santino e. Sir Donnerhall blev i dagens finale placeret på 5. pladsen med 73,704 %. Ditte Gilkær og Face-Lift e. Florencino sluttede på 12. pladsen med 68,951 %. Ditte Gilkær og Face-Lift blev ellers kvalificeret fra den indledende runde med 71,667 % og en 7. plads.   Resultat finale Resultat indledende