Strengere doping-straffe på vej
2013-12-20T17:52:21
Doping suspenderede ryttere, som har heste som deres erhverv, risikerer fremover at blive truet på deres levebrød. Det gør de, hvis FEI indfører de reviderede WADA regler, der er planlagt at træde i kraft fra 2015.   Skærpede konsekvenser Det nyligt vedtagne regelsæt 2.10 fra WADA (World Anti Doping Agency) ( se her), hvis anbefalinger FEI generelt følger, lægger op til betydelige stramninger overfor de doping dømte. Konsekvenserne er, at straffen for dopingmisbrug for de involverede sportsudøvere, kan blive langt mere vidtrækkende end tidligere.   Længere karantæne WADA har, som det første, indført længere karantænebetingelser for de dømte udøvere. Det betyder, at hvor karantænen typisk i dag er 2 års udelukkelse fra sporten, forøges karantæneperioden nu til en minimumsperiode på 4 år, for langt de fleste forseelser. Dette er imidlertid ikke det eneste. De doping dømte sportsudøvere rammes potentielt også på deres professionelle netværk og levebrød.   Ingen professionelle relationer I dag forholder det sig således at hestesportsudøvere som er dømt for doping, fortsat kan udøve deres erhverv, med f.eks. undervisning, rådgivning, avl, formidling m.v., ligesom de fortsat kan deltage som tilskuere til FEI arrangementer. Det nyligt vedtagne WADA regelsæt 2.10, forbyder derimod samtlige personer, der deltager i konkurrencer som elitesportsudøvere, at have profesionelle relationer med doping dømte personer. Dette kan f.eks. ramme ryttere som underviser andre hårdt. I praksis kan det betyde, at den doping dømte må må ophøre med at undervise, mens karantænedommen løber. Alternativt vil eleverne nemlig heller ikke kunne starte FEI konkurrencer. Og reelt kan bestemmelserne blive endnu mere vidtrækkende. WADA dokumenter foreslår, at reglerne ikke alene omfatter de tilfælde hvor der er afregning for den dopingdømtes ydelser, men bestemmelserne omfatter også gratis ydelser og rådgivning uden betaling modtaget af den doping dømte sportsudøver.   Høje omkostninger Potentielt vil de nye bestemmelser kunne ryste store dele af hestesporten. Indenfor den dopingberygtede mellemøstlige distancesport, er der f.eks. rigtig mange af de fremtrædende distanceryttere der efterhånden har doping domme i bagagen, og som i deres karantæneperiode bruger tiden på at lede store træningsstalde og fuldblodsstutterier, hvor de også rådgiver andre ryttere. Dette arbejde vil de, hvis de nye regler bliver gældende for FEI, ikke længere kunne varetage, hvis de pågældende stalde fortsat ønsker at kunne deltage i stævner og løb arrangeret under FEI.   Vil FEI følge WADA? Det springende punkt er, om FEI også vil vælge at følge WADA's retningslinier denne gang, ved at adoptere det nyligt vedtagne regelsær 2.10. Ser man hvorledes FEI historisk har forholdt sig, gælder det, at FEI siden 2009 har fulgt WADA's regelsæt temmelig tæt. FEI oplyser, at de under alle omstændigheder vil konsultere de nationale repræsentanter, inden de deegerede stemmer ved FEI's generalforsamling i 2014.   Kilde: WADA samt Horse & Hound   