Harridslev Rideklub i front i 100 års turneringen
2017-03-06T16:29:20
I weekenden blev der redet om point i DRF's 100 års klubturneringen og det var Harridslev Rideklub, der har lagt sig i front og fører med 130 point   I weekenden blev der redet om point i 100 års klubturneringen sponsored by Ifor Williams og Hestemagasinet-Everhorse i både Han Herred Hestesportsklub, Skive Rideklub og Sønderborg Rideklub.   Breddeklasserne Indtil nu har det kun været i breddeklasserne, at klubberne har kunnet hente point, men hele 22 klubber er allerede på resultatlisten. Rytterne fra Harridslev Rideklub (HARK) har været særligt aktive i turneringen og fører lige nu med hele 130 point. De er fulgt af Han Herred Hestesportsklub (HHH), der har opnået 90 point, mens Sundeved Rideklub (SDR) er på en foreløbig tredjeplads med 80 point.   Følg med I resten af marts er et også breddeklasserne, der står på programmet i 100 års turneringen, men fra 1. april kommer både TREC Sport, distance, dressur, voltigering og springning på banen. Husk at du kan se, hvor og hvornår der afvikles 100 års klasser i nærheden af dig i kalenderen på http://www.100aar.rideforbund.dk.   Jubilæet på de sociale medier Afholder jeres rideklub klasser i jubilæumsturneringen, eller er I selv til start i en klasse, så husk at tagge jeres billeder med #DRF100. Vi samler alle billederne med hashtagget i bunden af vores 100 års jubilæumsside, så alle kan følge med i, hvad der foregår ved stævnerne rundt omkring i Danmark.   Om 100 års klubturneringen Dansk Ride Forbunds 100 års klubturnering sponsored by Ifor Williams og Hestemagasinet - Everhorse rides i alle discipliner ved stævner rundt om i Danmark. Ønsket med turneringen er at styrke sammenholdet og fællesskabsfølelsen i landets rideklubber. For klubberne gælder det om at samle så mange point som overhovedet muligt, og jo flere discipliner klubben er repræsenteret i - desto større chance for at vinde turneringen. Hovedsponsor for turneringen er Ifor Williams Trailers og Hestemagasinet - en del af Everhorse gruppen, og hovedgevinsten i turneringen er en flot Ifor Williams hestetrailer til klubben. Andenpladsen vinder et flot jubilæumsspring fra Viffeldt Safety-System.      Jubilæumsrosetter. Foto: Skive Rideklub