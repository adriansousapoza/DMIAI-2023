Subaru fortsætter opbakningen til udvikling af militarysporten
2017-02-04T16:18:51
Der bliver også mulighed for at prøve kræfter med det danske terræn i denne sæson. Subaru Danmark har nemlig valgt at fortsætte opbakningen om Subaru Cuppen. Samtidig har vi indgået et samarbejde med Store Hestedag, der bliver presenting partner på cup-finalen i 2017.   Subaru baner vej i terrænet Subaru Cup er et vigtigt led i udviklingen og udbredelsen af militarysporten. Cuppen giver mulighed for, at alle kan komme til at prøve kræfter med terrænspringning på et trygt niveau, og Subaru er klar til at støtte bredderytterne gennem terrænet. "Det er oplagt for os at bakke op om militarysportens udvikling og udbredelse. Vores biler er alle firehjulstrukne og nogle af de mest velegnede biler til at trække trailere - med eller uden hest. Vi leverer et produkt, der begår sig lige godt i terræn, på glat eller mudret underlag, så det er oplagt for os at blive associeret med en aktiv livsstils-sport som military", siger Subaru Danmarks salgsdirektør, Niels Thaning. "Vi har et stort fokus på udvikling af military, og derfor er vi rigtig glade for, at Subaru fortsat ønsker at bakke op om vores arbejde gennem Subaru Cuppen. Vi har haft et rigtig godt samarbejde med Subaru siden 2013, og vi ser frem til at fortsætte dette til gavn for alle parter", siger Lars Moss, Kommerciel Chef i Dansk Ride Forbund.    Finalen i Subaru Cup præsenteres af Store Hestedag i 2017 Den 2. - 3. september afvikles finalerne i Subaru Cup ved Store Hestedag på Roskilde Dyrskueplads, og i år har Store Hestedag valgt at støtte op om finalerne ved at blive presenting partner. "Vi er glade for vores gode samarbejde med Dansk Ride Forbund og at vi sammen fremover kan sætte mere fokus på Subaru Cup. Store Hestedag fejrer hesten og alle dens anvendelsesmuligheder. Her er plads til alle slags heste og alle ridedicipliner. Subaru Cup er et godt flagskib for os, for her kan vi støtte op om en ny disciplin i vores regi og inspirere vores mange gæster til at prøve nye veje sammen med hesten", fortæller Helle Lyngfeldt, der er ansvarlig for Store Hestedag. "Det er rigtig glædeligt, at Store Hestedag ønsker at bakke op finalerne i Subaru Cup. Det sender et rigtig godt signal til publikum og finalister, at Store Hestedag og finalerne forbindes tæt, for det gør helhedsoplevelsen endnu bedre for alle, der kommer til Roskilde Dyrskueplads," siger Lars Moss.   Stilturnering i terrænet Subaru Cup er en stilturnering i terrænspringning for både ponyer og heste. Formålet med tuneringen er at give nye militaryryttere muligheden for at deltage i en terræn-cup, hvor det ikke gælder om at ride stærkt men om at ride rigtigt og udvikle sig selv og sin pony/hest. Rytterne får mulighed for at få god og faglig feedback på deres ridefærdigheder i terrænspring.   Prøv kræfter med terrænet ? Alle ekvipager, som ikke har startet CNCP90/CNC100, er velkomne til at deltage.  ? Rytterne skal ride to kvalifikationer på to forskellige træningssteder.  ? Selve Subaru Cup rides på en bane bestående at 8 - 9 forhindringer. Der skal indgå en vandpyt, et hul eller en grøft og enten en bakke (ridning op og ned) eller et op- og nedspring.  ? Der tilbydes træning af en certificeret terræntræner i ugen op til Subaru Cup. Her trænes på de forhindringer, der indgår i den pågældende afdeling af Subaru Cup.  ? Banepåvisning foregår siddende på pony/hest eller til fods.  ? Rytterne rider herefter banen en og en og kommer efter endt ridt hen til stildommeren (udpeget af Militaryudvalget) og får sin bedømmelse. Derefter starter næste rytter osv.  Læs mere om Subaru Cup her og Store Hestedag her.