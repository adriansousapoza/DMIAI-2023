Heste hjælper børn i nød
2015-01-02T17:13:31
Et nyt forskningsstudie skal undersøge, om heste kan hjælpe børn med problematisk opvækst i højere grad end traditionelle terapimetoder.   Erika Berg, som er assisterende professor ved hestefakultetet, på North Dakota State University, er i gang med et forskningsprojekt, der skal kortlægge, hvorvidt terapi med inddragelse af heste, er i stand til at opnå bedre resultater end traditionelle terapi-typer, for visse typer af patienter, som f.eks. børn med traumatisk opvækst.   Kan hesteterapi være vejen frem? Berg, er i færd med at indsamle data i forbindelse med et hjem for placerede børn, som holder til på en ranch i Sentinel Butte, i det nordvestlige hjørne af North Dakota. Hjemmet yder undervisning, terapi, spirituel vejledning og rekreative aktiviteter for mere end 50 drenge og piger, i alderen 12-19 år. "Hesteterapi er bestemt noget der skal overvejes", udtaler Berg, som er ved at lægge sidste hånd på indsamlingen af data til hendes forskningsprojekt. "Det er bestemt ikke en metode for alle, men for de personer, hvor det er passende, er resultaterne ret enestående", fortsætter hun.   Børn med traumatisk baggrund Berg, er gået grundigt til værks med sin forskning. Hun har indsamlet data over de sidste 4 år. Hun begynder med at vurdere børnene, når de ankommer til hjemmet på ranchen. Disse vurderinger anvendes til at identificere børn med negative eller problematisk adfærd rettet mod deres omgivelser. Nogle af adfærdssymptomerne er aggressioner, løgne og fornægtelse. Disse børn er mere tilbøjelige til at skade andre, end at skade sig selv, og de har ligeledes store risiko for at udvise anti-social adfærd senere i livet, forklarer Berg.   Iføge Mike Gooch, som er klinisk direktør på hjemmet, har mange af de børn, der er modtaget på hjemmet, det til fælles, at de er meget dårlige til at håndtere traumaer fra tidligere i tilværelsen. Disse rehabiliteringsprogrammer benytter sig af en række forskellige terapiformer, inklusive heste og hunde terapi, for at få børnene til bedre at kunne håndtere situationen.   Forskningsdesignet Berg's forskning kvantificerer og sammenligner adfærd hos børnene på hjemmet før og efter 12 uger med traditionel terapi eller heste terapi. Heste terapi sessionerne involverer barnet, hesten, en socialarbejder og en hestespecialist. De fortolker ikke situationen for individet. De overlader arbejdet til det enkelte barn, at finde ud af det selv. "Alle arbejder som et team", udtaler Berg. "Jobbet som socialarbejder er at stille de rigtige spørgsmål. De fortolker ikke situationen for den person der er i terapi. Det arbejde må personen selv gore."   Det intensive hesteterapi- program inkluderer både ridning og strigling, såvel som hesteassisteret psykoterapi sessioner, der omfatter heste, en hestespecialist og en mental træner i 7 timer om ugen over et forløb på 12 uger.   Hesteterapi mere effektiv end traditionel terapi Ifølge Berg, viser de foreløbige evidensbaserede program, at børn med problematiske adfærdsmønstre i løbet at det hesteassisterede terapiforløb, normaliseres på stort set samtlige områder. For de børn der følger et traditionelt terapiforløb er resultaterne mindre udtalte, da børenes adfærd ikke normaliseres på samtlige områder.   Gooch er selv forbløffet over resultaterne, og kommenterer dem med følgende ord: "Dette er banebrydende!. Ingen har stort set tidligere undersøgt dette på en så stringent og videnskabelig måde. At se hvorledes disse børn reagerer på denne form for samarbejde, har været intet mindre end fænomenalt!"   Udbrede kendskab og benyttelse af terapiformen Når forskningsprojektet we afsluttet, er det målet, at resultaterne vil kunne underbygge bevisbyrden på, hvor effektiv heste terapi egentlig er, og hjælpe til at udbrede metoden til sundhedspersonale, myndigheder og behandlingscentre. Steder, der ikke i dag benytter eller kender til metoden.   Ifølge Berg, er en af hindringerne til metodens udbredelse, at hesteassisteret terapi kan være dyrt, som følge af omkostningerne ved at holde hestene, og disse omkostninger skal retfærdiggøres ud fra at påvise metodens effektivitet.   Eksperter i kropssprog Heste-assisteret terapi kræver desuden unik personlig erfaring, siger Berg. Tilstedeværelsen af heste og omgangen med dem, motiverer mennesker til at interagere med dem og de bliver selv mere opmærksomme på deres egen adfærd og handlinger. "Fordi en hests overlevelse er afhængig af, at hesten er effektiv til at læse sine omgivelser, er de ekstremt tunet ind på at aflæse kropssprog hos andre skabninger, inklusive mennesker.Hvis du går aggressivt hen til en hest, er sandsynligheden for, at den stikker af fra dig temmelig stor. Fra erfaringer som denne, kan de individuelle personer trække paralleller og sætte sig ind i, hvordan de skal tilgå andre mennesker i deres tilværelse, og finde frem til mere positive måder at indgå i sociale sammenhæng med andre mennesker", slutter Berg.   Forskningen videreføres Berg håber på, at kunne fortsætte sine studier i effektiviteten af heste-assisteret terapi, og at udvide forskningen til at omfatte andre persongrupper med udfordringer, såsom autisme patienter og krigsveteraner med post-traumatisk stress (PTSD).      Heste hjælper børn til en bedre tilværelse