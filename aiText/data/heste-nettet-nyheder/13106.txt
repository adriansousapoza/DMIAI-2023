Clara Hallundbæk vinder af DM for U18!
2017-05-21T23:57:06
I dag blev det hos Absolute Horses i Tågerup ved Kolding tid til afgørelsens time i dette års Danmarksmesterskab for U18. Det var lykkedes 6 ryttere at ride fejlfrit ind til dagens to finalerunder, og to havde fået en ærgerlig tidsfejl. Ud af de 6 fejlfrie ryttere, lykkedes det kun en rytter at ride begge runder fejlfrit - det var Clara Hallundbæk, og hun kunne derfor kalde sig Danmarksmester anno 2017!   I dagens mesterskab for U18 var Clara Hallundbæk helt urørlig, efter at hun som eneste rytter i hele mesterskabet lykkedes at ride alle fejlfrit på Quimono de la Roque. Dog fulgte en rytter næsten efter - samlet to tidsfejl blev det til for kun 15-årige Laura Baaring Kjærgaard med Baileys BH, efter hun som den ene af de to ryttere i fredags havde fået en tidsfejl. Det samme skete i dagens anden runde, efter hun havde redet helt fejlfrit i første runde. Stævnet var for parret kun det 4. stævne i over 1½ år, da Bailey BH har stået stille i 1½ år. Men parret er kommet meget stærkt tilbage!   Det betød, at der kom til at være spænding om bronzemedaljen. To ryttere måtte mødes i en omspringning - det var Anne katrine Kolborg Johansen med Abildgaards Sonate, der havde redet fejlfrit i fredags, i dagens første runde fik en bom og igen i sidste runde red fejlfrit. Næsten det samme skete for Christine Thirup Christensen på Lui Viton, efter hun red turen i fredags fejlfrit samt dagens første runde fejlfrit. Men en enkel bom trillede ud af holderne den sidste runde, og så var de nødt til at mødes for at fordele bronzemedaljen. Først på banen var Anne Katrine Kolborg Johansen, og hun fik 4 fejl i tiden 35.57 sek. Det betød at Christine kunne vælge at ride mere sikkert, og gå efter den fejlfrie runde fremfor den hurtige. Det lykkedes Christine at ride fejlfrit, og dermed var tiden på 36.45 sek uden betydning - bronzemedaljen var sikret!   Dagens Danmarksmesterskab var det første mesterskab, som Clara Hallundbæk har vundet på hest. Hun har tidligere vundet på pony. Resultatet for dagens to runder kan ses HER og det samlede resultat kan ses HER.     Clara Hallundbæk og Quimono de la Roque. jp-photo.dk