Nyt hestespil - My Horse Friends
2013-10-18T13:50:41
  Snart udkommer verdens smukkeste og flotteste hestespil My Horse Friends.   My Horse Friends spillene er produceret af Apex Virtual Entertainment, som er et dansk spil-firma i København. Spillene er single-player spil, men My Horse Friends forummet lægger op til masser af aktiviteter og konkurrencer for brugerne. Blandt andet i samarbejde med Heste-nettet.dk.   Der udkommer 4 spil til My Horse Friends - og det første spil "Stella og den nervøse hest' udkommer nu til jul. Her møder du Stella, som bor hos sine bedsteforældre på deres store hestefarm. Her hjælper hun til med at passe og pleje hestene på gården.   "Det har været meget vigtigt for os, at spillene blev så realistiske som muligt," forklarer Anne Harrysson, kreativ direktør i Apex Virtual Entertainment og fortsætter "Derfor vil man også finde de samme typer ridestævner og gangarter, som man har i den virkelige hesteverden".   I hvert spil får du nye heste, men du beholder også din første hest. Du kan blandt andet kysse og kramme, pleje dine heste, springe over forhindringer og ride i forskellige gangarter i alle mulige smukke landskaber, for eksempel i en skov, langs stranden eller i bjergene.   Se video for at få et indtryk af spillet.      Lykke Schmitz, Community Manager på My Horse Friends forummet, glæder sig til at portalen myhorsefriends.dk åbner. "Her vil det være muligt at finde informationer og hjælp til spillet, skrive sammen med andre brugere, uploade sine billeder fra spillet og deltage i de mange events, vi har planlagt. Men Indtil da kan man gå ind på vores facebookside og følge os, og allerede nu være med i det sjov, vi laver der', fortæller hun og fortsætter "Du kan også skrive dig op til en nyhedsmail, så får du direkte besked, når spillet udkommer"  