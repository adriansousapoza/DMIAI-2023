Nyt Galleri - hvad er meningen?   VIGTIGT
2012-06-05T17:50:37
Vi har idag lanceret et nyt område: Galleri Billeder og video har hidtil skulle uploades separat for Ryttersnak, Lodge-præsentation, Markedsplads m.m. På Ryttersnak har der i en længere periode været to metoder til at indsætte billeder. Det laves der af følgende årsager om på med dagens introduktion af Galleri-området1) Hovedidéen med det nye Galleri er at billeder og video fremover fungerer ensartet over hele Heste-Nettet. Samt at man som bruger får et samlet overblik over alt, hvad man har lagt op og kan genbruge det andre steder, hvis det er relevant.2) Det nye Galleri imødekommer også behovet for at kunne vise billeder og video frem og få dem kommenteret. Samt at kunne skjule eller slette kommmentarer og billeder, hvis man efterfølgende fortryder offentliggørelsen. Galleri bliver herved et modstykke til Ryttersnak, hvor formålet er seriøse indlæg med fælles debat. På Ryttersnak kan indlæg derfor fortsat hverken slettes eller rettes af debattørerne, men udelukkende suppleres med nye indlæg/oplysninger.3) Endvidere er det muligt at "tagge" billeder og video på en måde så det bliver lettere at fremsøge billeder optaget af eller visende forskellige personer, heste, begivenheder m.m. Denne del er endnu lidt primitiv, men vil blive udbygget på basis af input fra brugerne.4) Udover direkte upload er det fra starten muligt at importere billeder direkte fra Facebook til Galleri. Vi arbejder på at supplere med flere muligheder, herunder MMS, som man tidligere kunne benytte til upload på Lodge. Man vil fortsat kunne uploade billeder og video direkte hvor man har brug for dem. Eller man kan uploade dem på Galleri og derefter indsætte dem, hvor man ønsker det. Vælger man det sidste får man under uploaden mulighed for at tildele billedet titel, beskrivelse, album og tags samt få det vist på Galleri.5) Muligheden for at linke til billeder andetsteds, så de kan ses direkte i debattråde lukkes, da der ofte bliver hentet billeder ind i meget store formater (MB), der kan få en tråd til at loade meget langsomt. Muligheden for at Heste-Nettet har billederne liggende og kan skalere dem i forskellige størrelser er bl.a. en forudsætning for efterfølgende at kunne lave en "mobil-udgave" af HN I første omgang rummer "Dine filer" under Galleri alle billeder som en bruger har uploadet til Ryttersnak eller til sin Lodge-præsentation. Når vi har sikret at det fungerer korrekt for alle, omlægges samtlige billeder og videoer på hesteprofiler og markedsplads også til det ny system. Opdateringen ændrer ikke på hvilke filer, der bliver vist på Lodge eller Ryttersnak. Eksisterende filer, der hentes ind i det ny system vil heller ikke automatisk blive vist på Galleri. Men man har under "Dine filer" mulighed for at placere filerne i albums, "tagge" personer, offentliggøre filerne på Galleri eller downloade udvalgte filer til sin PC. Bemærk at filer, der er benyttet i Ryttersnak-debatter jf. ovenstående kun kan fjernes fra brug på Galleri og andre steder, men ikke slettes fra Ryttersnak. I undermenuen "Benyttede filer" under "Dine filer" kan du se præcis, hvor du har benyttet dine filer på Heste-Nettet.   Mvh, Heste-Nettet