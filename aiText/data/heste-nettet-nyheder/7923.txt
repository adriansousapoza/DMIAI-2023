De første danske mestre hyldet på Broholm   Opdateret
2011-07-30T21:45:58
 Der blev i dag fundet fem forskellige Danmarksmestre i para-dressur ved det store DM-stævne på Broholm Slot, der er sponseret af Selene Finans. De nye Danmarksmestre er Stinna Tange Kaastrup i grad I B, Caroline Cecilie Nielsen i grad II, Mette Jensen i grad III og Henrik Sibbesen i grad IV. Stinna Tange Kaastrup uovervindelig ved DM I dagens kür leverede Stinna Tange Kaastrup og ponyen Labbenhus Snøvs et fantastisk program, der blev bedømt til hele 74,417 %, og med de 71,59 % som ekvipagen opnåede i klassen i går, var der lagt god afstand til klassens anden rytter Chinett Karina André Lauridsen. Dermed tilfaldt titlen Danmarksmester 2011 i grad I B Stinna Tange Kaastrup og Labbenhus Snøvs.  Stinna Tange Kaastrup Foto: JP-Photo.dk Guld til Caroline Cecilie Nielsen i grad II Danmarksmesterskabet 2011 gik til VM-medaljetager Caroline Cecilie Nielsen på Leon, der med et kürprogram til 74,750 % lagde stor afstand til de andre i klassen.  Caroline Cecilie Nielsen Foto: JP-Photo.dk Mette Jensen vinder DM for grad III Igen i dag blev det til en sejr til Mette Jensen og hesten Mountheavens Lipsha der for deres kür-program scorede 69,833 %, hvilket gav ekvipagen guldet. Henrik Sibbesen Danmarksmester for grad IV VM-rytter Henrik Sibbesen og hesten Rexton Royal vandt i dag Danmarksmesterskaber 2011 i para-dressur for grad IV. Ekvipagen red et kür-program til 77,08 %, og det var nok til at hive sejren i land. Line Jørgensen på Di Caprio scorede 76,42 % i deres kür-program i dag, hvilket gav dem sølv. Bronzemedaljen gik til Charlotte Johansen og Sedona der opnåede 72,58 % i küren.  Henrik Sibbesen Foto: JP-Photo.dk Kilde: Pressemeddelse