Heste-Nettet ønsker glædelig jul!
2013-12-24T01:22:21
Der er ikke meget sne at spotte, og de færreste HN-heste kan komme ud med bjælderne og trække kane, men vi vil nu alligevel benytte lejligheden til at ønske jer alle en rigtig glædelig jul!   Der er mange måder at holde jul på, selv i et lille land som Danmark, og det ser man tydeligt på Ryttersnak, hvor traditioner lystigt debateres. "Rend mig i traditionerne", proklameres der, og det er et glimrende oplæg til debat om, hvad man egentlig gerne selv vil, og hvad samfundet forventer.    Vi ved også alle, at nytåret er lige om hjørnet, og med det kommer forsætterne for mange. De handler ofte om vægttab, nye mål og regler for, hvordan man vil leve sit liv. Har du husket at tjekke "Julens diætregler"? Og nu vi er ved mad, hvad spiser H-ænder så juleaften, og findes der et alternativ?   Selve juleaften kan tit være lidt af et puslespil. Hvor skal julen holdes?, Hvad skal mandelgaven bestå af?, Skal der være pakkeleg, og hvad kan man have med til sådan en?, Hvad i alverden skal man give, når man ikke har råd til gaver?, og Hvordan laver man den bedste julemad?   Debatterne er mange, men det dejlige ved Heste-Nettet, er, at debatterne ikke kun skabes ved højtider. I debatterer lystigt hele året om alt mellem himmel og jord, også om ting der ikke handler om heste. Ryttersnak er vores rytterstue, hvor vi kan tale om alverdens ting, og det giver et sammenhold og nogle ophedede debatter, som sjældent ses andre steder.   Det kan være svært at følge med i det hele - også for os, der sidder ved skrivebordene på HN. I er mange, og I lyster at vende mange detaljer, pudsige oplevelser, nye træningsformer og meget mere. I gør i fællesskab Heste-Nettet til et interessant sted at være, og det er i fællesskabets tegn, vi alle vender tilbage flere gange om ugen.   I og jeres heste ønskes en rigtig glædelig jul! Her ved skrivebordene glæder vi os til at følge med i jeres julegavetråde, jeres billeder fra julestævner og forhåbentlig også snart nogle snebilleder med jeres dejlige heste.   Forsidefoto: JP-Photo.dk  