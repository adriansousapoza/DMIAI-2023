Ny holdleder for U25- og seniordressuren
2020-11-29T17:51:13
Anne-Mette Binder bliver ny holdleder for U25- og seniordressuren og vil fremadrettet arbejde på at understøtte eliteryttere og udvikle talenter i samarbejde med landstræner Nathalie zu Sayn-Wittgenstein og DRF's eliteafdeling,   Ny holdleder til de voksne dressurryttere Pr. 1. januar 2021 oprustes teamet omkring U25- og seniordressurrytterne, idét Anne-Mette Binder tiltræder som ny holdleder. Fremover skal hun, i samarbejde med landstræner Nathalie zu Sayn-Wittgenstein og DRF's eliteafdeling, understøtte de nuværende eliteryttere samt udvikle potentielle talenter gennem DRF's langsigtede elite- og talentstrategi. Stærk profil med både administrative, politiske og ridesportsmæssige kompetencer Det er en yderst kompetent kandidat med bred og relevant erfaring, der ved årsskiftet tiltræder som holdleder for både U25- og seniordressurrytterne. Foruden en betydelig kommunikations- og ledelsesmæssig erfaring bl.a. fra sit job som skoleleder, er Anne-Mette Binder nemlig også yderst passioneret omkring ridesport og er selv tidligere dressurrytter. Hun er derudover både national O-dommer i dressur, international militarydommer, tidligere medlem af FEI's militaryudvalg, stævnearrangør og kursusleder på uddannelsen for military-officials i FEI. Sidst men ikke mindst sidder Anne-Mette både i DIF's og DRF's bestyrelser, men fratræder begge bestyrelsesposter i forbindelse med, at hun tiltræder stillingen som holdleder ved årsskiftet.   Begejstret for opgaven Det er med stor entusiasme og begejstring, at Anne-Mette ser frem mod den 1. januar: "Dressursporten har altid haft en særlig plads i mit hjerte, og jeg har et brændende ønske om at kunne bidrage til sportens videreudvikling og fastholdelse af momentum ift. de danske U25- og seniorrytteres image og status i såvel det nationale som det internationale ridesportsfælleskab. Derfor glæder jeg mig meget til at påtage mig rollen som holdleder, og jeg ser frem til et tæt og givtigt samarbejde med både landstræner Nathalie Zu Sayn-Wittgenstein og elitechef Kimi Nielsen"., oplyser den nye holdleder.Store forventninger til den nye holdleder Elitechef i DRF Kimi Nielsen udtaler "Anne-Mette har rigtig god erfaring med både ledelse og kommunikation, hun er både kendt og meget respekteret i international ridesport, og så har hun den helt rigtige personlighed til at bestride stillingen som holdleder. Derfor ser Nathalie og jeg meget frem til at få styrket teamet omkring vores U25- og seniorryttere med ansættelsen af Anne-Mette."      Også landstræner Nathalie Zu Sayn-Wittgenstein ser frem til at få den nye holdleder ombord: "Jeg glæder mig helt vildt til at begynde samarbejdet med Anne-Mette. Hendes faglige kompetencer og opvæksten i en hestefamilie gør, at jeg tror, hun bliver en fantastisk holdleder.", lyder det fra landstrænerenTusind tak til Mette Müller Indtil Anne-Mette overtager tøjlerne ved årsskiftet, er Mette Müller fortsat U25-holdleder. Der skal lyde en stor tak til Mette for hendes store indsats i arbejdet med at udvikle og styrke de danske U25-dressurryttere, lyder det fra Dansk Ride Forbund.      Anne-Mette Binder bliver ny holdleder for U25- og seniordressuren og vil fremadrettet arbejde på at understøtte eliteryttere og udvikle talenter i samarbejde med landstræner Nathalie zu Sayn-Wittgenstein og DRF's eliteafdeling,