LandboMidtøst afholder igen spændende kurser
2011-02-15T13:00:01
LandboMidtøst skyder foråret i gang med spændende hestekurser omhandlende hesten i sportens verden og hesten i centrum. Hesten i sportens verden er en faglig aften, hvor man vil komme ind på etablering af ridebane, fodring af sportshesten, regnskab og skat samt gødningsregnskab og enkeltstøtte. Hesten i centrum er en kursusrække om hestens fordøjelse, fysiologi og fodring, fodringsbetingede sygdomme og forebyggelse samt græsmarken og grovfoder til hesten. 