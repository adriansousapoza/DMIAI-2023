Tre nye elitehingste
2014-10-18T18:45:15
Det blev til tre nye elitehingste, ved trakehner kåringen i Neumünster, hvoraf en enkelt har dansk islæt af højeste karat.   Ved fredag aftens 'lille show', blev de nye elitehingste udnævnt. Det blev til tre nye elitehingste, heraf to dressur hingste og en enkelt springhingst. De modtog den eftertragtede hædersbevisning, som anerkendelse af deres resultater i avlen og i sporten. De nyudnævnte hingste gav, hver især en lille demonstration af deres sportslige formåen, for et oplagt show publikum.   De nyudnævnte elitehingste blev:   Le Rouge Le Rouge har vist så suveræne resultater, både i avlen og i sporten, at han reelt opfyldte kriterierne for at blive elitehingst hele to gange! Han blev fløjhingst til trakehnerkåringen i 2004, og aflagde materialprøve med de næsthøjeste dressurkarakterer på 9,01. Han blev i 2006 vinder af trakehnerchampionatet og kvalificerede sig samme år, til de nationale tyske mesterskaber. Dette gentog han så både i 2007 og 2008. I 2008 blev han endvidere nummer 10 i finalen for 6-års heste. Le Rouge har 12 sejre i S dressur og mere end 77 placeringer.   Le Rouge, er far til flere kårede hingste bl.a. hingsten Iskander, og hans føl har opnået høje priser på auktionerne.   Easy Game Easy Game er efter Gribaldi med Schwadroneur som Morfar. Han er efter den suveræne dansk avlede superhoppe Evita XII, avlet af Bjarne Nørgaard, og hingsten har været populær i avlen fra første færd. Easy Game opnåede kåring i 2005 i Neumünster.   Easy Game har med sin hollandske rytter Theo Hanzon flere sejre og placeringer i S-dressur. Han er til trods sin unge alder en af de meste brugte hingste i avlen. Han er blandt andet far til Millennium, som blev 2. reservefløj ved kåringen i 2010, og efterfølgende blev solgt på auktionen for for 320.000 - svarende til knapt 2,4 millioner kroner. På hjemmebanen er Easy Game kendt som: 'Tasdorfs Sir Easy'   Hirtentanz Hirtentanz, er efter Axis med Kostolany som morfar. Han blev kåret i det tyske trakehnerforbund, som bedste springhingst i 2005. Den kulsorte hingst, med de usædvanlige aftegn, er udelukkende uddannet i springdisciplinen, skønt han i sine gener bærer anlæg for både spring og dressur.   Han har vist, at han kan konkurrere lige op, med selv de bedste specialiserede holstenere på springbanerne. Efter talrige sejre i springhesteafprøvninger, også i Holsten, er han under sin rytter Takashi Haase,blevet en hippologisk sensation hos trakehnerne. Med Hirtentanz, fik trakehnerne igen efter 40 års fravær, på holstenernes hingsteliste, igen en springhingst kåret i Hostener verband!   Hirtentanz, har talrige sejre og placeringer op til S klasser. Han har 5 kårede sønner, og ligger skønt sin unge alder, på 1. pladsen blandt de trakehner hingste der er dobbelt-forædlere - dvs. avler talent for både spring og dressur. Han har, naturligt nok ,flere lovende unge afkom på vej frem inden for militarysporten.   Et stort tillykke til de nyudnævnte hingste, disses ejere og avlere.      Hirtzentanz modtager sin udnævnelse til elite hingst på det lille gallashow  