Danmarkspræmiere i julekalenderen
2011-12-06T07:08:29
I dagens afsnit af HN's julekalender, kan man vinde en prøvepakke af produktet Zylkène Hest. Produktet er et tilskudsfoder til nervøse heste, og selvom Zylkène gennem flere år er blevet brugt til hunde og katte med god succes, er det altså først nu kommet på markedet i en udgave udviklet til heste.   Er din hest bange for at blive klippet? Har den svært ved at vænne sig til en ny hest i boksen ved siden af? Er føllet uroligt og utrygt ved fravænning? Disse spørgsmål kan mange hestejere nok svare ja til. Det er naturligt for en hest at reagere ved flygte fra ukendte og ubehagelige situationer og kan den ikke det, bliver den i stedet anspændt og urolig - og i yderste konsekvens farlig for sine omgivelser.   Nu lanceres et nyt fodermiddel, som kan hjælpe din hest til at slappe af og blive bedre til at klare udfordrende situationer. Det hedder Zylkène Hest og har været brugt til hunde og katte i flere år. Det indeholder et naturligt stof fra mælk, der gør dyrebørn veltilfredse og afslappede, når de dier hos deres mor. Denne effekt opnås også på de voksne heste, som bliver bedre til at klare en situation, som de ellers ville blive bange for. Fodermidlet kan også bruges over længere tid - for eksempel ved genoptræning efter boksro. I den situation kan du give hesten Zylkène Hest dagligt og opnå en mere afslappet og rolig hest, når den stille og roligt skal i gang igen.   Har du en hest der bliver nervøs til nytår, vil det være et oplagt tidspunkt at afprøve produktet, såfremt du vinder det i HN's julekonkurrence. Mange af de gode erfaringer med produktet fra hunde, har netop været dets evne til at dulme nervøsiteten til nytår, når fyrværkeriet glimter og brager. Hesten bliver ikke sløv af produktet, der udelukkende er udviklet til at øge tryghedsfornemmelsen og tage toppen af evt. nervøsitet.   En prøvepakke på 20 breve kan vindes i Heste-Nettets julekonkurrence, hvis du har fundet eller finder HN-julehesten på følgende dage: 3., 6., 10., 13. eller 18. december.   Produktet er så nyt, at det endnu ikke fås i foderstoffen eller hesteudstyrsforretningerne. Men allerede nu kan du købe det hos din dyrlæge - eller bestille det hos www.dyrlaegevagten.dk Vejledende pris 720,- kr. for 20 breve. Zylkène Hest produceres af MSD Animal Health Se hjemmesiden: www.zylkene.dk