Succesfuld debut for Sidsel Johansen og Årets Hoppe 2008
2013-09-05T13:12:29
    Sidsel M. Johansen har fået ny hest i stalden, nemlig Guldmedaljehoppen Gørklintgårds Brody, der var Årets Hoppe i 2008. Hun har været i avlen i nogle år mer er nu at finde i sporten. Indtil videre har parret hentet tre sejre ud af tre mulige.  80,19 procent. Sådan lød pointene til Sidsel M. Johansen og Gørklintgårds Brody, da de i for en måned siden startede og vandt LA1 i Odsherred Rideklub. Siden har equipagen redet sig til to klare sejre mere, denne gang i LA2. - Hun er en kammerat uden lige, siger landsholdsrytter Sidsel M. Johansen, der har haft hoppen siden foråret. Gørklintgårds Brody er efter Sunny-Boy med Brentano II som morfar og løb i 2008 med titlen som Årets Hoppe i Dansk Varmblod. Efterfølgende købte Paul Schockemöhle en part i guldhoppen, og hun opholdte sig for en tid i Tyskland før hun vendte hjem til Gørklintgård, hvor hun har leveret tre afkom efter henholdsvis Quaterback, Jazz og Dream Boy.     Link til Stutteri Gørklintgård her Link til Sidsel Johansens hjemmerside her      Gørklintgårds Brody (Foto: privat)