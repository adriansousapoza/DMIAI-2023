Så er det dækkentid - hvad dækker begreberne over?
2013-09-25T08:38:41
Nu er det igen ved at være koldt om morgenen og sæson for brug af dækkener. Måske skal der købes nye, da de gamle ikke kan holde endnu en vintersæson. Men hvad skal man vælge og hvad dækker de forskellige begreber over, som producenterne anvender til at beskrive de forskellige dækkeners fortræffeligheder og kvaliteter? Vi ser nærmere på begreberne.  Man kan godt blive temmelig forvirret over de mange fremmedord og forskellige begreber, der bliver brugt af producenterne, til at beskrive et dækkens kvaliteter og forskellige egenskaber. Her er nogle af forklaringerne på, hvad de vigtigste begreber dækker over, som forhåbentlig kan være til hjælp, når I står og skal ud og købe nye dækkener til jeres heste.   Åndbare dækkener - Disse dækkener har en speciel membran eller coating på undersiden af det yderste materiale. Dets funktion er, at det trækker fugt væk fra hesten og ud mod ydersiden af dækkenet, og er baseret på en udnyttelse af de forskellige der er i temperaturen mellem indersiden og ydersiden af dækkenet. Det tillader fordampning af sved, samtidig med at det ikke lukker vand ind fra ydersiden    Vandtætte (waterproof) dækkener - Ydersiden af disse dækkener er behandlet så det er vandtæt. Effekten vil forsvinde langsomt over tid, men de kan imprægnere igen. I kraftig regn, kan der evt. fortsat komme vand ind, via sømme, eller fordi dækkenet kun er garanteret til at tage et vist konstant vandtryk    Tapede sømme - Disse tilføjer en fysisk barriere til sømmene og holder fugten ude. Nogle sømme på et dækken kan dog ikke tapes f.eks. gjordene, og kan ved ekstreme vandforhold lukke vand ind ved sy-hullerne.    'Denier' - Et materiales 'dernier' er et udtryk for tykkelsen af materialet, og hermed for antallet af fibre der bliver anvendt for at lave en tråd. F.eks. vil et 600 denier dækken have 600 fibre til en tråd, og tilsvarende for et dækken med 1200 dernier. Jo højere værdi, desto tykkere, tungere og kraftigere og mere hårdført er materialet. Dette er et nyttigt begreb at huske, hvis man er interesseret i at købe dækkener der har en høj slidstyrke.    Ripstop - Ribstop betyder at materialet har rivsikre forstærkede tråde vævet ind i materialet på kryds og tværs. Dette gør materialet meget mere modstandsdygtigt overfor rifter og flænger. Det er derimod ikke ensbetydende med, at der ikke kan komme flænger og rifter, men at flængerne vil blive begrænset i omfang på grund af de tværgående tråde, som vil forhindre flængerne i at blive større.    Ballistisk nylon - Ballistisk nylon svarer til ripstop, men har to vandrette tråde vævet på tværs over to eller tre lodrette tråde, ligesom en kurvefletning. Det gør materialet meget stærkt og modstandsdygtigt overfor rifter og flænger.    Polypropylene - Dette begreb relaterer sig til hvorledes materialet er produceret - en slags plastik. Det er vand resistent og derfor et velegnet materiale til udendørsdækkener og er et glimrende alternativ til polyester coatede dækkener, da det har en langt bedre styrke til vægt forhold.    Teflon coating - Dette er en meget holdbar, ikke klæbrig coating af materialer, som tilbyder en holdbar, langvarig beskyttelse mod olie og vandbaserede pletter og plamager, støv og jord. Det gør at materialet ser nyt ud i længere tid, og gør det lettere at pleje materialerne uden at det går ud over åndbarheden af stoffet.    T Nylon - T Nylon anvendes ofte som inder-for i dækkener. Navnet henviser til vægten af det nylon der anvendes f.eks. 210T, hvor T'er refererer til trådtællingen af materialet  Vi håber I finder forklaringerne nyttige og vil gøre brug af dem næste gang der skal indkøbes dækkener!  God fornøjelse med indkøbene!      Forsidefoto: Tine Lessèl