Emmelie Scholtens vinder af 5 års trøstefinalen
2014-08-08T19:33:34
 Estoril og Emmelie Scholtens (JP-Photo)   Vinder af UVM trøstefinalen for 5 års heste blev den hollandske hingst Estoril e. Zhivago/Gribaldi med Emmelie Scholtens i sadlen, med et samlet resultat på 8,4. Estoril har en fantastisk op-ad-bakke galop med stor skulderfrihed og afskub, hvilket dommerne også honorerede med 9,4.   Anne Troensegaard måtte derfor rykke en tak ned på andenpladsen, det ændrer dog ikke på den kendsgerning, at Anne og Litvinenko nu er videre til morgendagens finale.   Svenske Anna Svanberg og Revolution endte dermed på tredjepladsen og den sidste finaleplads, hvormed Sanne Henningsen og Gasolin røg på fjerdepladsen og mistede deres finaleplads.  Anna Svanberg og Revolution (JP-Photo)   Danske Nana Berg Christensen red et pænt program på Lady Gaga, dog præget af en hest der måske var blevet lidt træt her på andendagen.     I morgen starter finalen for de 5 års heste kl. 15.00, hvor vi altså får Anne Troendegaard og Litvinenko Sjæltofte med fra trøstefinalen, mens Sezuan er direkte med fra den indledende runde i går.   Resultat