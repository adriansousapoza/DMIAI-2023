Dronning Elizabeth smilte, da Big Star stjal showet under sin pensionering
2017-05-16T23:22:46
Det lykkedes Nick Skelton at få den britiske Dronning Elizabeth til at smile, efter at hans hest gjorde krumspring, der sikrede ham at være i absolut centrum. Big Star, som Skelton deltog til to olymipader med, bukkede rundt da parret gik deres sidste runder i arenaen på finaledagen ved Royal Windsor Horse Show i søndags.   Dronningen, der er kendt for hendes kærlighed til dyrerne, fulgte med fra sidelinjen i den royale boks, da den nu 59-årige Nick Skelton og Big Star bød på en emontionel afsked til springningen på deres fælles ceramoni, der markerede begges pensionering fra sporten.   Det var den olympiske medaljetagers sidste stævne, efter en karriere der har varet mere end fire årtier. Og Nick Skelton fortalte til publikum, at han gerne ville gøre det hele igen, hvis han kunne. Nick Skelton har vundet flere mesterskaber, end nogen anden brite, og har været med til OL 7 gange. I Rio blev han den ældste brite til at blive OL guldmedaljevinder i mere end 100 år, da det lykkedes ham at vinde den individuelle guldmedalje på fantastiske Big Star.  Mange fans var mødt op til begivenheden, for at få et sidste glimt af det fantastiske par.  Inde på banen bar han den britiske hold-stævnejakke, samt han om halsen bar sin olympiske guldmedalje fra Rio. For sidste gang i stævneudstyret, udtalte en bevæget Nick Skelton: "Fra den dag vi købte Big Star, da han var 5 år gammel, tænkte jeg på at han kunne komme til at vinde en olympisk medalje. Han har været en fantastisk hest, og han har aldrig skuffet mig. Jeg har et fantastisk team omkring mig, og jeg har været meget heldig hele mit liv". "Jeg har haft de mest fantastiske heste, fantastiske ejere og fantastiske sponsorer, og jeg er meget stolt af, hvad jeg har gjort. Jeg ville gøre det hele igen, hvis jeg kunne". Nick Skeltons fremtid indeholder bl.a. en bogudgivelse om hans liv. Ud over det vil han fortsætte med at arbejde med de unge heste. De fantastiske billeder af ceramonien, bukkende Big Star og den smilende dronning kan ses HER. Via facebook er det også muligt at se denne video, der kort viser lidt om Nick Skeltons fantastiske karriere, og hvad han har været udsat for undervejs.     Nick Skelton med guldmedaljen om halsen i Rio.  Kilde: telegraph.co.uk