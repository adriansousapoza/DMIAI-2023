Marianne Florman ambassadør for nyt Hesteliv
2013-06-04T08:59:52
Håndboldspilleren, OL-vinderen, studieværten, foredragsholderen og forfatteren Marianne Florman har i maj sagt ja til at blive ambassadør for nyt Hesteliv.   Marianne har startet Horsessense, hvor hun arbejder med hestene på en helt ny måde. Hun skriver på sin hjemmeside http://www.horsessense.dk: "Jeg elsker heste, jeg elsker at lege med heste, jeg elsker at forstå heste. Når jeg leger med hestene udvikler jeg mine sanser og det giver mig forståelse for mig selv og den måde jeg kommuniker på. Hesten er et fantastisk redskab til personlig udvikling. Når jeg leger med hestene får jeg stor selvindsigt ved at lære om empati, tålmodighed, lederskab, fokus og så lærer jeg ikke mindst om nuets kraft!"   I forbindelse med rollen som ambassadør afholder Marianne Florman blandt andet forskellige workshops, hvor hun giver indsigt i hestens verden gennem træning med et udvalg af heste og ponyer. Blandt andet afholdes en workshop 5. juni. Se mere om det på nythesteliv.dk. 