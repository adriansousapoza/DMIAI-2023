Trakehner hingstekåring i gang
2016-10-21T15:37:58
Trakehnerkåringen i Neumünster i Tyskland afvikles i denne weekend i Holstenhalle. Det er hingstekåring nummer 54 i rækken, og i år møder der 36 velforberedte trakehnerhingste til fremtilling og publikum kan tillige opleve verdenspræmiere på en film om trakehneren   Første dag med godt vejr Traditionen tro byder førstedagen på den tyske trakehnerkåring på måltagning og fast bund, der normalt foregår udendørs. Heldigvis var vejret med arrangementet og publikum stod i en tyk rand rundt om banen, for den første spænende præsentation af hingstene   Verdenspræmiere på film Fredag går det så løs med løsspringningen indenfor i Holstenhalle, der foregår i to grupper, inden frasorteringen for alvor sætter ind.   Fredag aften er der planlagt en særlig event, som underholdning for publikum med et historisk vingepust frem til i dag. Der er nemlig tale om ikke mindre end verdenspræmieren på fremvisning af filmproduktionen "Trakehner - Des Königs letzte Pferde". Det bliver en eksklusiv forevisning på trakehner hingste kåringen. Fremviseren Bliver sat igang ca. Kl 20.30, og der er fri entre.   To års research I en periode på to år, har Terra Malter researchet trakehneren og dens historie. Der er foretaget filmoptagelser på en lang række sites, og ført lange dialoger med erfarne avlere. Der er aflagt besøg på det fordums så berømte hovedstutteri Trakenen og besøgt en lang række moderne trakehner stutterier i Europa. Dettte er der kommet en spændende film ud af, som publikum får at opleve efter en hel dags trakehnere i hallen.   Se yderligere på det tyske trakehner avlsforbunds hjemmeside her     