Ungrytterne gør det fortsat godt i Aalborg
2017-05-14T10:16:30
Aalborg Dressage Event på Finstrupgaard fortsætter bededagene over, og vejret viser sig heldigvis fra sin bedste side. Det blev igen lørdag til god underholdning, hvor de danske ungryttere igen var godt med helt fremme i forreste række, og hvor der var tæt kamp om pladserne.   Udenlandsk dominans i Intermediere I Mogenens første klasse var også dagens første internationale klasse, nemlig Intermediare I, der havde 12 ekvipager til start. Det blev den hollandske ungrytter Saskia Maertens på Legend Of Loxley (e. Lord Loxley/Darwin), der hjemtog sejren med 70,289 %, mens andenpladsen gik til Ellen Birgitte Farbrot på Tailormade Hotmillion med 68,658 % på andenpladsen. Det blev imidletid til en flot tredje- og fjerdeplads til danske ekvipager. Kathrine Lindboeg Lang på 15-årige Onassis (e. Obelisk/Nimmerdor) red sig til 68,316 og tredjepladsen og Martin Christensen på Eviva 8 sikrede sig fjerdepladsen med 68,263 %.   CDIY med dansk sejr Næste klasse var ECCEO CDIY, der var en stor klasse med hele 27 startende ungrytter ekvipager var på banen. Her dominerede danskerne og sikrede sig både første- og andenpladsen. Rose Marie Henriksen på Donna Silver (e. Blue Hors Don Schufro / Willemoes) løb med sejren med 71,184%, mens andenpladsen gik til Pernille Pilborg på Hoelgaard´s Armani (e. Sir Donnerhall I / Florestan I), der red til 69,912%.   Næste dansker blev Nana Gajhede på Zoom In Firfod på en sjetteplads med 68,246 %.   CDIP med total dansk dominans I den 24 ekvipager store Tommy Telt CDIP satte danskerne de udenlandske ryttere på plads, idet de første 7 ud af 8 ryttere var danske. Louise Christensen sikrede sig sejren med et særdeles sikkert og fejeende flot ridt på Vegelins Goya (e. Verona's Bo-GI / Leunsveld's Darling Boy). Ridtet blev af dommerne belønnet med ikke mindre end 75,976%. Kristian Würtz Green på Lilo L (e. Notre Bac / Manitu N) tog sig af andenpladsen med 72,561%, mens tredjepladsen gik til Sara Aagaard Hyrm med Der Harlekin B (e. Golden Dancer / Dornik B), der opnåede en score på 72,439%.   Tæt kamp om pladserne i CDIJ med dansk sejr Dagens sidste klasse var Happy Horse Spa & Rehab CDIJ J, med et ligeledes stort felt af ekvipager på 20 stk, hvor konkurrencen var utroligt tæt og der var kamp om pladserne særligt lige under toppen, hvor der var blot lidt mere end 2 % forskel mellem fjerde placerede rytter og nummer 11.   Sejren gik til danske Anna Maarbjerg Piechnik på Kirks Dibsi (e. Come Back II / Laurenz) med 72,018%, og med endnu en dansk ekvipage på andenpladsen Maria Dahl-Bruun på Volstrupgaards Cassiopeia (e. Come Back II / Caletto Lii), med to svenske ryttere på de næste pladser.      Ungrytterne gør det fortsat godt i Aalborg ( Artivfoto: Tine Lessel)  