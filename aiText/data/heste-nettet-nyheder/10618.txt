Brug solskinslørdagen til ponyhingsteshow i Ringsted
2014-03-29T11:23:13
Solen skinner, det er weekend, og hvis du endnu ikke har fundet ud af, hvad du skal bruge dagen i dag på, så tag til hingsteshow på Team Cabe.   Dagen starter klokken 12 og byder på fremvisninger af avlsgodkendte hingste fra mange forskellige forbund, der vises i spring, dressur, løsspring, kørsel og løs. Derudover er der tegnekonkurrence for de mindste, amerikansk lotteri med mange flotte præmier samt udnævnelse af dagens publikumsfavoritter. Der udtrækkes desuden vindere af hele 6 bedækninger. Team Cabe ligger på Ejlstrupvej i Ringsted. 