Lone Jørgensen nr. 10 i World Cup-finalen
2012-04-22T10:20:50
Med en stærk kür til tonerne af irsk folkemusik red Lone Jørgensen og De FBW Vito sig ind på en flot 10. plads i World Cup-finalen i dressur i 's-Hertogenbosch i Holland. Det blev til hjemmebanesejr i Reem Acra FEI World Cup, da den forsvarende mesterekvipage Adelinde Cornellissen og Jerich Parzival sikrede sig trofæet for andet år i træk.   10. plads til Jørgensen og De Vito Lørdag kl. 15.10 red Lone Jørgensen og den 10-årige vallak FBW De Vito på dressurbanen i 's-Hertogenbosch. Her leverede den danske ekvipage en flot kür, hvor især traversader, changementserier og ikke mindst den frie trav skilte sig ud. De syv dommere belønnede Lone Jørgensen og FBW De Vito med 73,589 %, hvilket sikrede ekvipagen den flotte 10. plads i finalen.   World Cup-sejr til Adelinde Cornelissen Adelinde Cornelissen og Jerich Pazival sikrede sig sejren foran konkurrenterne, efter at den hollandske ekvipage præsterede en stærk Grand Prix Kür til 86,250 %. 2. pladsen gik til Helen Langehanenberg fra Tyskland på Damon Hill NRW med 85,214 %, mens italienske Valentina Truppa og Eremo del Castegno blev nr. 3 med 81,232 %.   Historisk set, så har hollandske ryttere domineret World Cup serien, ved at vinde 11 finaler ud af 26. Den første vinder af FEI World Cup i dressur var danske Anne-Grethe Törnblad på Marzog, der vandt titlen tilbage i 1986 i 's-Hertogenbosch.   World Cup finale - 's-Hertogenbosch, Holland    Kilde: DRF    Lone Jørgensen og FBW De Vito (JP-Photo)    Lone Jørgensen og FBW De Vito (JP-Photo)Lone Jørgensen og FBW De Vito (JP-Photo)    