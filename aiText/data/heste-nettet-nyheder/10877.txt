Ryttere og Heste søges til Historisk Islandsheste Træf   Fagligt
2014-08-02T13:24:06
Lokalklubben Geysir (Midtsjælland) og Sagnlandet Lejre afholder den 23-24 august 2014 historisk islandsheste Træf. Arrangementet er for bredden dvs. for alle ryttere. Rytterne viser deres heste frem i forskellige tidsaldre - jernalderryttere, vikinger, middelalder, islandske postryttere, islandske ridende præster, øltølt, nutidens brug af heste som showheste, avlsheste, dressur, gangarter, skovtursryttere mm. Alle er velkomne til at deltage i arrangementet og pt. er der stadig masser af ledige pladser. Publikum kan gennem weekenden opleve hesten helt tæt på: til shows, ridende rundt i området samt i de historiske baser, hvor rytterne og hestene hører til tidsmæssigt. Arrangøren kan skaffe historisk tøj til udlån. Der er en stor rytterfest lørdag aften samt fælles historisk ridetur i Ledreborg skoven lørdag, når Sagnlandet lukker. Man kan ankomme fredag aften eller lørdag morgen og der er mulighed for overnatning i Sagnlandet.   Arrangementet er helt unikt og det eneste af sin slags i hele Danmark.   Man kan kontakte arrangøren Henriette B W Andersen via deres gruppe på Facebook "Historisk Islandsheste Træf" www.facebook.com/groups/ 120476121301745/   Vel mødt - håber DU har lyst til at være med....har du ikke hest og mulighed for at deltage som rytter, mangler der også en masse praktiske hjælpere som har lyst til at være en del af et fantastisk arrangment og fællesskab.   Foto: Geysirs logo