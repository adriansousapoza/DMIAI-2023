Emotionel rutsjetur for Anne-Marie Hosbond
2016-10-20T14:09:24
Det har været noget af en emotionel rutsjetur for Anne-Marie Hosbond under Odense Horse Show - først blev hun diskvalificeret i første kvalifikationsrunde for 5-års heste i unghestechampionatet, og nu er hun alligevel med videre i finalen   Først disket Anne-Marie Hosbond var så uheldig først at blive diskvalificeret i første kvalifikation i klassen for 5-års dressurchampionatsheste, fordi hendes hest Straight Horse Don Tamino e. Moorlands Totilas, havde strejfet sig selv på benet. Det kan lyde hårdt, men reglerne er nu engang således for at beskytte hestene i konkurrencerne. Det forholder sig således, at såfremt dommere eller stewards ser blod på hesten i konkurrence, så resulterer det straks og konsekvent i en diskvalifikation.   Det blev så den ærgerlige udgang på Anne-Maries ridtog Straight Horse Don Tamino i går.    Igen til start og videre Heldigvis kom Anne Marie så til start igen i dag, hvor Straight Horse Don Tamino var blevet tilset efter alle kunstens regler og igen var fit for fight - og det var han så - også i den grad! Det blevv til en sejr med 8,92, hvor hesten bl.a. indkasserede 9 for både skridt, galop og kapacitet, og hermed tog hermed suverænt den ene af de to finalepladser.   Anne-Maries emotionelle rutjetur fra dagen i går endte hermed godt!   Kamp om sidste finaleplads Til gengæld blev der kamp til strejen om den sidste finaleplacering i 5-års klassen. Kampen stod mellem Carina Cassøe Krüth på Heiline's Danciera e. Fürstenball og emma Ahlberg på Gradine e. Jazz, som opnåede nøjagtig den samme samlede pointscore på 8,66.   Reglerne er dog således, at bliver rytternes totalscore sidestillet, så er det ekvipagen med den højeste kapacitetsscore, der bliver afgørende. Her trak Heilines Danciera det længste strå med 8,8 i kapacitet, mens Gradines 8,7 betød at de til trods for at være meget tætte på, desværre lige præcis ikke formåede at komme videre til finalen.   Se de samlede resultater fra 5-års sidste kvalifikationsklasse her.     