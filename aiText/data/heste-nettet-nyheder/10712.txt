Ponyer også til start i Odense
2014-05-16T00:22:03
I forbindelse med CSIO i Odense her i weekenden, bliver der også afholdt nogle nationale ponyklasser. Her er flere af de aller bedste ponyryttere til start. I dag blev der afholdt hhv. en MA** for kat. 2 ponyer samt en S* for kat. 1 ponyer. I MA** var der 15 ryttere til start. Vinderen af klassen blev Heidi Sørensen, som red lynene stærkt i tiden 61,16 sek på Lundehøjgaards Quiet Step. Lige efter og placeret som nr. 2 blev Cecilie Nathalie Schack Lord på Skousboe Mana i tiden 61,25 sek. På tredjepladsen kom Theodor Linde på på Tullineaskey Fear Ideas i tiden 62,43 sek. Yderligere placeret i klassen som nr. 4 blev Celeste Christine Arndal på Fredbos Mesterix samt som nr. 5 Maria Barnewitz Schou på Flying Ronaldo. Også i S* blev der redet rigtigt stærkt. Vinderen af klassen blev Freja Sidal Mortensen på Torisca. De red i tiden 64,18, intet mindre end 3 sekunder hurtigere end Cecilie Nathalie Schack Lord som red i tiden 67,22 sek på Kaiser Cash. Tredjepladsen gik til Karoline Loft på Freya 294 i tiden 67,24. Yderligere placeret i klassen blev som nr. Clara Hallundbæk på Dibidoe, Phillipa W. Linde på Attyrory Goldstar samt Anne-Kristine Rie Truelsen på Bel Air. Resultater for dagens klasser kan ses HER.   Freja Sidal Mortensen og Torisca. JP-photo.dk