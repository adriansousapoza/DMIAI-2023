VM-træningslejr for det tyske landshold på Peterhof
2013-12-12T16:49:45
Edwin og Arlette Jasper-Kohl, bedre kendt som de nuværende ejere af Uno Donna Unique og Sezuan har valgt at lægge deres fantastiske faciliteter på Stutteri Peterhof i Perl-Borg, Tyskland til rådighed, når det tyske landshold forud for VM i Normandiet august 2014 skal holde deres træningslejr. For tredje år i træk vil Stutteri Peterhof afholde et firestjernet CDI i dagene 26-29 juni 2014 og dette stævne er blevet et af udtagelsesstævnerne for de tyske landsholdsryttere. Det sidste og afgørende udtagelsesstævne bliver CDIO stævnet i Achen, der finder sted fra 26-20 juli 2014.  Efter Achen vil det udtagne hold drage til Peterhof, hvor holdet sammen med landsholdstræner Monica Theodorescu vil forberede sig frem til VM.  Kilde: Eurodressage