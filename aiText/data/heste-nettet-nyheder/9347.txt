Dagens hest ved Store Hestedag
2012-09-02T08:54:40
Efter en lang lørdag med mange flotte heste og mønstringer blev nogle af dagens bedste heste og ponyer bedømt en sidste gang. Vinderen af Dagens Hest konkurrencen er den hest med bedst bevægelse der samtidig lever op til racens ekteriørmæssige bestemmelser. Masser af heste var i ringen, men blev via en udskillelsesrunde kogt ned til tre. En Schleswiger, en Dansk Varmblod og en Frieser.   Dagens hest ved lørdagens arrangement blev den syvårige frieser vallak Pourquoi Van Stal Elisabeth. Pourquoi Van Stal Elisabeth ejes af Gitte og Elo Olsen fra Ringsted. Gitte havde hesten i ridning i vinteren 2011, og blev så glad for ham at hun besluttede at købe ham til dressur. Pourquoi er avlet i Holland.  Pourquoi er oprindeligt tilkørt og brugt som kørehest både i dressur og maraton kørsel, og kan gå i femspand. Nu bliver han dog brugt som dressurhest, og når han kommer lidt længere i sin uddannelse er det planen at han skal være en af hestene i frieserkvadrillen Sort Guld.    Tillykke til Gitte og Elo Olsen med deres smukke hest.    JP-Photo.dk    