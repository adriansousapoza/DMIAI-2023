World Cup finale uden Anna Kasprzak
2014-04-14T18:31:49
Anna Kasprzak og Donnperignon har aflyst deres tur til World Cup finalen i Lyon. I samråd med en læge fra Team Danmak har den danske ekvipage valgt at blive hjemme   Efter sit uheld med Donnperignon, hvor Anna Kasprzak fik hjernerystelse, har hun besluttet at melde afbud til World Cup finalen i Lyon.   "Pepe og jeg har efter uheldet trænet nogle timer sammen, og desværre er min hjernerystelse en smule værre end først antaget. I samråd med en læge fra Team Danmark har jeg derfor besluttet at blive hjemme," siger Anna Kasprzak.   Derudover vil Anna Kasprzak ikke presse Donnperignon unødigt. "På grund af vores uheld er vi kommet senere i gang med at træne og forberede os på Lyon. Jeg vil ikke lægge unødigt pres på Pepe for at få ham klar," siger Anna Kasprzak.   Hun er ked af, at de begge går glip af World Cup finalen, men førsteprioritet er den bedst mulige forberedelse for Donnperignon og sit eget helbred.   "Jeg vil følge lægens råd og fokusere på at komme mig helt, men ønsker alle deltagerne i Lyon al held og lykke," siger Anna Kasprzak.   Kilde: Kasprzakdressage.com    Anna Kasprzak (Arkivfoto: JP-Photo)