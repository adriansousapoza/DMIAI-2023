Abdel Said overraskende vinder af World Cup i Verona
2016-11-13T20:09:16
Her til eftermiddag blev fjerde afdeling af kvalifikation til World Cup finalen til foråret afholdt i Verona. Det blev til en overraskende sejr til Abdel Said på Hope van Scherpen Donder, efter at han var den hurtigste i omspringningen i det 13 ekvipager store felt, som fik kvalificeret sig til omspringningen.  Faktisk så lykkedes det kun 4 ud af de 13 ryttere at ride fejlfrit, da resten af rytterne rev en bom i forsøget på at slå Abdel Saids tid som var 37,96 sek - og Abdel Said kom kun med til stævnet i Verona, fordi FEI gav ham et wildcard.  Nr. 2 blev Simon Delestre på den mest vindende hest sidste år, Chesall Zimequest efter de kom i mål i tiden 3962 sek. Nr. 3 blev Martin Fuchs med Clooney. Det lykkedes vores svenske nabo Douglas Lindelöw at ride sig ind på fjerdepladsen med Zacramento efter de red fejlfrit i tiden 41.89 sek.Hele resultatlisten kan ses her. Den samlede stilling efter 4. kvalifkation kan ses her. 