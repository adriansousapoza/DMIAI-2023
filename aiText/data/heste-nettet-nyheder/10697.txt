2. plads til paradressurlandsholdet i Mannheim
2014-05-05T21:44:52
Det danske paradressurlandshold har redet en flot 2. plads hjem i holdkonkurrencen ved Maimarkt-Turnier Mannheim i Tyskland. Tyskland blev nr. 1, mens 3. pladsen gik til Holland. Det danske landshold bestod af Line Kongensgaard, Marie Biune, Caroline Cecilie Nielsen og Stinna Tange Kaastrup.   Flotte danske præstationer De danske paradressurryttere har leveret flotte præstationer i Mannheim, hvor der lørdag og søndag blev redet team test, mens det individuelle program blev afviklet mandag. Efter sammenlægningen af resultaterne stod det klart, at danskerne havde sikret sig 2. pladsen med 418,18 point, mens Tyskland blev nr. 1 med 434,143 point, og 3. pladsen gik til Holland med 415,356 point - i alt otte nationer deltog i holdkonkurrencen.   Danske resultater i holdkonkurrencen Ekvipage Team test Indv. program Line Kongensgaard (grad IV)/Laponio 69,33% 67,54% Marie Biune (grad IV)/Minos 68,53% 65,64% Caroline Cecilie Nielsen (grad II)/Leon 70,54% 72,24% Stinna Tange Kaastrup (grad IB)/Steffi Graf 69,40% 69,14%  Maimarkt-Turnier Mannheim, Tyskland: 1. - 6. maj   Kilde: DRF  Line Kongensgaard (arkivfoto: JP-Photo)  