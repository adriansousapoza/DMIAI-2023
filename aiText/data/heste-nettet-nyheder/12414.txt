Forskning viser at heste kan kommunikere med mennesker
2016-09-26T12:05:22
Forskere i Norge siger de har trænet heste til at kommunikere med mennesker, ved at pege med deres muler på symboler på en plade. Hestene blev trænet ved at tilbyde dem gulerødder som incitament til at berøre pladen.   Hestene blev spurgt hvorvidt de ville have dækken på eller ej, og deres svar passede sammen med vejret udenfor, hvilket indikerer at de ikke bare pegede tilfældigt.   hvis dette kan konfirmeres til at være kommunikation mellem arter, slutter heste sig til en kun ganske lille gruppe af dyr, der kan kommunikere med mennesker gennem symboler. På listen er blandt andet delfiner, duer og aber.   "Jeg tror vores studie tilføjer viden om hestes kognition - om hvad heste er i stand til at lære og hvordan de tænker" siger Cecilie Mejdell, forsker ved Det Norske Veterinære Institut til BBC News   "Vi ønskede at finde en metode til at spørge hesten hvorvidt den gerne ville have dækken på eller ej." siger Cecilie.   "Heste bliver ofte set som værende uintelligente, men det her viser at hvis vi bruger de rigtige metoder, kan de faktisk kommunikere deres meninger og kan tage valg der synes svære selv for os."   Metode   Forskerne arbejde med en træner og 23 heste af forskellige racer.   - Først blev hestene trænet i at røre ved en plade der hang på hegnet.    - Dernæst lærte de at kende forskel på de tre symboler - Dækken på (Lodret streg), dækken af (Vandret streg) og ingen ændring (Blank plade)   - Til slut blev hestene trænet i at associere en given handling med symbolet.   - Ved afslutningen af forsøget kunne en given hest signallere om den havde det for varmt eller for koldt ved at gå hen en plade og angive om den ville have dækken af eller på.   Hestene bad om at få dækken på i vådt, blæsende og koldt vejr, men gik uden når det var solskin, berettede forskerne. Dette viser at hesten tog et valg på baggrund af sin egen motivation og ikke trænerens forklarer de.    Hestene blev trænet i to uger 10-15 min om dagen og forskerne håber at metoden kan anvendes til andre studier fremadrettet.   Studiet er publiceret i Applied Animal Behaviour  