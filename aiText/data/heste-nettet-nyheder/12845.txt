Marieke van der Putten starter egen virksomhed
2017-02-18T18:50:34
Edward Gal's og Minderhound's assistenttræner Marieke van der Putten har sagt sin stilling op. Efter at hun er blevet listet til det hollandske A-hold, har hun besluttet at gå solo, og starter sin egen virksomhed   Sagt sin stilling op Den 34-årige Marieke van der Putten har indgivet sin opsigelse og starter egen virksomhed. Marieke, har de seneste syn år arbejdet for Edward Gal og Hans Peter Minderhoud som assistenttræner, men hendes nylige shortlistning på det hollandske A-landshold, har hun fået blod på tanden, til selv at prøve at køre solo.   "Efter næsten syv fantastiske år, er det tid til nye udfordringer" har Vander Putten skrevet på sin Facebook side.   Forståelig udvikling Staldchef Nicole Werner kommenterede følgende "Vi har forståelse for at Marieke er på vej videre. Det er sådan livet fungerer. Hun har lært en masse, ikke bare om ridning, men også om hvordan man styrer en stald. Hun har været et værdifuldt medlem af teamet og vi vil naturligvis savne hende. Men vi vil finde en ny frisk rytter som vil få muligheden for at ride vores fine unge heste og også selv vil udvikle sig, som Marieke gjorde hos os".   Debuterede på Vitalis Marieke har trænet og redet en række heste for kunder. Hun har også trænet og konkurreret en række unge hingste i Holland og internationalt. Hun debuterede internationalt på Vitalis (e. Vivaldi /D-Day) i 2012 ved UVM i Verden, og detog tillige på Boston STH.   Marika er nu A-listet med Grand Prix hesten Ambria, og rider tillige Grand Prix hesten Zingaro Apple.   Marieke forlader Oosterbeek, så snart der er fundet en ny assistenttræner.      Marieke van der Putten på Vitalis i verden 2012 ( Foto: JP Foto)