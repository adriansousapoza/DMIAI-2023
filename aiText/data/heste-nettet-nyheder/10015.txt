Landsstævne i kørsel på Juellund ved Ringsted i dag
2013-06-15T11:17:48
1 verdensmester og 3 Danmarksmestre til start Der bliver en helt unik mulighed for at se køresporten på mange niveauer. Dagen er startet med en let klasse, hvor Malene Aagaard Hvitved lagde ud med dressur kl. 09:00. Der var fire i klassen let for 1-spand pony og hest. Den afløsets af en klasse for børn med tre deltagere, køresportens fremtid. Derefter kom Maria Buchwald der kører i klassen Youngdriver.   Kl.: 10:55 startede middelsværklassen hvor mange af 1-spands kvadrilles deltagere er med. Klokken 12:05 starter verdensmesteren Kristian Klindt, et prædikat hun skal forsvare i år til november i Sydfrankrig.   Efter middagspausen starter Liselotte Watson, en kusk som der lige skal holdes lidt øje med. Hun har haft problemer med skridtetapen i maratonen, hvor hun har fået så mange strafpoint at hun var uden for fare for de andre kuske om førstepladsen. Men den etape er nu afskaffet, så det er kun trav på maratonen. Det bliver spændende at se, hvilke konsekvenser det får. I klassen starter også den ene Danmarksmester Udo Buchwald, sammen med 9 andre.   I klassen 2 og 4-spand hest og pony starter 10 kuske: Danmarkmesteren Kurt Klindt, Danmarksmesteren i 4-spand Ole Buch Jensen starter også men med 2-spand som han er stillet med de sidste års tid. Men da der ved sidste DM ikke var konkurrence med 4-spand, må han vel stadig være regerende Danmarksmester i klassen. Med 4-spand starter Katja Lamborg.   Søndag starter maratonen kl. 10:00. Adressen er Slimmingevej 28 - 30, 4100 Ringsted. 