Paralympiske lege 2012
2012-08-29T21:03:17
Ved De Paralympiske Lege i London vil 4.200 atleter fra 160 lande deltage. Atleterne vil konkurrere i 20 forskellige sportsgrene, og i alt vil 19 arenaer blive benyttet under de 11 konkurrencedage. Flere af arenaerne er bygget specielt til OL og PL - blandt andet Det Olympiske Stadion med plads til 80.000 tilskuere og basketball-hallen i den nordlige del af den Olympiske Park. Der er ved De Paralympiske Lege i London sat ca. 2 mio. billetter til salg, og der er ca. 6.500 akkrediterede medier.   Mange af PL-disciplinerne afholdes i den Olympiske Park, og her vil nogle af de danske paralympiske deltagere blandt andet konkurrere i atletik, svømning og cykling. Også i ExCel Park og Greenwich Park, uden for den Olympiske Park, bliver der afviklet konkurrencer, hvor bordtennis og paradressur er på programmet. Der vil også afvikles paralympiske konkurrencer uden for London. Paracykling på vej afholdes i sydøstlige by Kent, og sejlads afvikles ved Weymouth og Portlands sejladsakademi i byen Dorset på den engelske sydkyst.   Danmark er sikret deltagelse i otte discipliner, som er atletik, bordtennis, cykelsport, goalball, ridning, sejlads, skydning og svømning. Dansk Handicap Idræts-Forbunds officielle medaljemålsætning er på 8 medaljer. Det bliver spændende at følge de danske atleter og se, om de kan overgå denne målsætning.   De Paralympiske Lege i London foregår fra den 29. august til den 9. september. Du kan følge de danske atleters præstationer via http://www.dhif.dk og http://www.paralympic.dk. Starttider for de danske ryttere (dansk tid):  Torsdag 30. august 2012 Kl. 12.00 - Caroline Cecilie Nielsen - Individuelt- Grad II   Fredag 31. august 2012 Kl. 11.29 - Line Thorning Jørgensen - Hold - Grad IV Kl. 14.42 - Susanne Jensby Sunesen - Hold - Grad III Kl. 15.43 - Annika Lykke Dalskov - Hold - Grad III Kl. 17.09 - Liselotte Scharff Rosenhart -Hold - Grad 1A   Lørdag 1. september 2012 Kl. 11.20 - Caroline Cecilie Nielsen - Individuelt - Grad II   Søndag 2. september 2012 Kl. 11.47 - Line Thorning Jørgensen - Hold - Grad IV Kl. 14.54 - Susanne Jensby Sunesen - Hold - Grad III Kl. 16.40 - Annika Lykke Dalskov - Hold - Grad III Kl. 17.47 - Liselotte Scharff Rosenhart -Hold - Grad 1A   Følg de paralympiske lege på DR Live streaming fra London   Kilde: Dansk Handicap Idræts-Forbund    Caroline Cecilie Nielsen (Arkivfoto: JP-Photo)