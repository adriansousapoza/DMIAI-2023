Stort internationalt militarystævne i Kalundborg med DRFmesterskaber for junior og young riders
2017-06-02T10:22:19
Næste uge åbner CEP og Stald Jørgensen dørene for et af sæsonens absolut største militarystævner på dansk grund. Der er klasser for både ponyer og heste med mulighed for at kvalificere alle de unge ryttere til deres respektive EM'er. Derudover vil stævnets højdepunkt være DRFmesterskabet for junior/young riders.    Torsdag d. 8/6 starter det internationale stævne i Kalundborg. Sidste år var første gang klubben holdt internationalt stævne og det var en kæmpe succes. Derfor har man i år udvidet med DM for junior/young riders.    Konkurrencerne starter fredag morgen hvor deltagerne i CCI1* skal løbe dyrlæge kl 7.45. CCI1* klassen indeholder dette års DRFmesterskab for junior/young riders, hvor der pr dags dato er seks tilmeldt. Ud over DM titlen giver klassen også mulighed for juniorne at kvalificere sig til EM. Denne mulighed har også andre nationer valgt at benytte sig af og der er derfor mange unge ryttere til start i denne klasse fra både Sverige, Norge, Finland, Tyskland og Holland.   I CIC2* og CCI2* ser vi mange af de danske seniorryttere der er ved at komme frem i sporten. Her afvikles både en lang (CCI) og en kort (CIC) hvor den lange også er kvalificerende til EM for young riders.   For ponyrytterne er der også mulighed for at ride en EM kvalifikation hjem. Her er to danskere til start, hvoraf den ene, Louise Dyhr Andreasen, allerede har EM kvalifikationen i hus. Victoria Suzette Kahr har den meget rutinerede Spooky til start. Spooky har gået EM to gange for Danmark før.   Lørdag efter terrænet vil der være show med Pierre Fleury kl 18.45 og derefter rytterfest.    Det hele finder sted på Strædet 4 i Kalundborg.    Startlister kan ses på equipe   