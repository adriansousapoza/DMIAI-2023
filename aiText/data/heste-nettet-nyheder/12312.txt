Overgangsfasen for EN 1384 ridehjelme forlænges
2016-07-07T09:23:49
I oktober 2014 besluttede Europa-Kommissionen, at den gældende standard for afprøvning af hjelme, EN 1384, skulle trækkes tilbage. Mens vi venter på en ny standard fra EU, blev vi i april enige med de andre nordiske rideforbund (FIN, N, S) om et sæt overgangsregler frem til december 2016. Perioden for overgangsreglerne forlænges nu yderligere med et år til 31. december 2017.   I oktober 2014 besluttede Europa-Kommissionen, at den gældende standard for afprøvning af hjelme, EN 1384, skulle trækkes tilbage. Læs begrundelsen her. Arbejdet med at udarbejde en ny europæisk standard indenfor CE-mærkningen trækker ud og er her i juli 2016 endnu ikke afsluttet. På denne baggrund har Dansk Ride Forbund og de nordiske lande besluttet at forlænge overgangsreglerne et år frem til 31. december 2017. Dansk Ride Forbunds reglement og sikkerhedsregler for klubberne kræver, at der anvendes en DRF-godkendt hjelm. Det ville uden forlængelsen betyde, at f.eks. alle lånehjelme i klubberne skulle kasseres og erstattes med nye hjelme. Ved at forlænge overgangsreglerne tvinges klubberne og rytterne derimod ikke til at skulle investere i en overgangshjelm, men kan i stedet afvente investeringen til den endelige standard forefindes.   Reglerne er herefter: Godkendte ridehjelme i overgangsfasen t.o.m. 31. december 2017: CE-mærkede hjelme produceret før 4. november 2014, som er blevet typetestet i henhold til standard EN 1384. Godkendte ridehjelme uden øvre tidsgrænse: CE-mærkede hjelme produceret efter 4. november 2014, som har undergået den nye foreløbige typekontrol, som er mærket VG1 01,040.