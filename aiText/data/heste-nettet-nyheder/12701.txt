Anne Moesgaard ny assisterende holdleder
2017-01-10T17:23:19
Anne Moesgaard er blevet udnævnt til ny assisterende holdleder for pony, junior- og ungryttere i dressur under DRF. Anne Moesgaard er bosat i Jylland og har stor erfaring med både heste, dressursport og det at arbejde med unge mennesker   En hverdag med unge mennesker 37-årige Anne Moesgaard skal fremover varetage stillingen som assisterende holdleder for pony, junior - og ungryttere i dressur. Anne bor lidt nord for Silkeborg med sin mand og deres fælles søn og arbejder til dagligt med familiebehandling med unge mennesker og deres familier i Familiehuset i Ikast-Brande Kommune. Udover arbejdet er Anne også i gang med en videregående uddannelse til psykoterapeut.   Kærlighed til dressur Anne har en stor kærlighed for heste og dressursport. Hun har redet, siden hun var helt lille og er på nuværende tidspunkt aktiv stævnerytter på Prix St-George niveau. Anne ser frem til at arbejde med de unge ryttere, og som assisterende holdleder være en del af den mekanik, der skaber nye talenter i dressursporten.   Holdleder på barsel Nuværende holdleder for junior- og ungryttere, Catharina Ørnsholt Kristiansen, er lige gået på barsel. Hun fortsætter dog med de opgaver, hun magter, i samarbejde med Anne Moesgaard. Anne vil fremadrettet også assistere Rigmor Kristensen (Holdleder for pony dressur) på nogle af opgaverne for pony-dressurrytterne.   Kilde: DRF      Anne Moeagaard til hest  