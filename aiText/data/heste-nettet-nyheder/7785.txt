Classic Grand Cru fik god lodtrækning
2011-06-09T14:00:02
Årets største internationale travløb på dansk grund, Broline Copenhagen Cup, køres søndag på Charlottenlund Travbane med hele 600.000 kroner til vinderen. Mandag blev der trukket lod om startpladserne blandt de ti deltagere, som ejes og trænes i så forskellige lande som Danmark, Belgien, Sverige, Italien, Østrig, Tyskland og Frankrig.  De to dansktrænede heste, Classic Grand Cru med Steen Juul og Local Conch med Flemming Jensen, fik henholdsvis startnummer et og ni i et opgør, der på forhånd tegner åbent.  Copenhagen Cup 2011 2011 meter autostart  1 Classic Grand Cru - Steen Juul 2 Leading Lantern - Christophe Martens 3 Viola Silas - Fredrik Persson 4 Rodrigo Jet - Jean Etienne Dubois 5 Striking Actions - Dominik Locqueneux 6 Libecco Grif - Björn Goop 7 Joke Face - Lutfi Kolgjini 8 Private Love - Johnny Takter 9 Local Conch - Flemming Jensen 10 Linda Di Casei - Alessandro Gocciadoro