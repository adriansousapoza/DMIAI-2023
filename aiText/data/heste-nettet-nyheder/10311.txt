Brand på stutteri
2013-10-31T09:58:33
Her til morgen er brandvæsenet stadig i gang med at rydde op, efter en brand i nat brød ud på Stutteri Klosterheden i Vestjylland, hvor en kvinde besvimede under et forsøg på at redde hestene.   Kvinden er ansat ved stutteriet i Bækmarksbro vest for Holstebro, og under redningsaktionen besvimede hun i en staldbygning, muligvis fordi hun er blevet sparket af en hest. Hun var bevidstløs, da hun blev hentet af en ambulance.   Flere andre deltog også i redningsaktionen, og ifølge politiet skulle alle heste være kommet sikkert ud, skriver tv2.dk.   Kilde: Tv2.dk   Opdatering: Margit Ørum, daglig leder af stutteriet, skriver på sin facebookside, at alle efter omstændighederne er i god behold. Hun skriver endvidere, at de blev vækket af en forbikørende bilist, der så ilden og ringede 112.