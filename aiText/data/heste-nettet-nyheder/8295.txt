5. december, nu er vi godt i gang
2011-12-05T00:15:02
    Hej igen venner. Ja, nu kan jeg godt begynde at skrive "venner", for hold da op hvor har jeg allerede fået mange venner herinde. Det var også sjovt at se alle de mange andre heste i går, men der var godt nok ikke rigtig nogen af dem der lignede mig. Jeg håber I er kommet godt i gang med julehyggen derude i stuerne, jeg synes i hvert fald det er virkelig hyggeligt at julehygge på JHN. I går blev den første vinder af konkurrencen trukket, og der følger flere endnu. Nu dyster I om et rigtig fint boksgardin fra Kokkedal Stutteri, og man kan oven i købet selv vælge om man vil have printet billede eller tekst på. Så det er bare med at komme i gang, og finde ud af hvor jeg har gemt mig i dag.   Læs alt om JHNs julekonkurrence og se de lækre præmier her   Jeg tror jeg er ved at være så tryg, at jeg godt tør stikke mulen lidt uden for JHN nu. Og det bliver jeg måske også nødt til, for jeg har brug for hjælp fra nogle flere mennesker end lige dem på JHN. Jeg kom nemlig sådan til at savne min gamle staldkammerat forleden dag, og jeg vil så gerne vide hvordan han har det og måske få kontakt til ham igen. Hvor kan jeg få hjælp?