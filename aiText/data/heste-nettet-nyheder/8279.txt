Tacolando Triple R er OL-håbet for Andreas Helgstrand
2011-11-24T22:07:36
Andreas Helgstrand har i dag officielt underskrevet kontrakten på den 11 årige KWPN hingst Tacolando Triple R e. Ircolando/Akteur/Cadmus xx.  Som ung blev hingsten godkendt i det hollandske avlsforbund, men bestod ikke anden fase af kåringen. Herefter blev han som 3 års solgt til amerikaneren Dr. Heather Houck og blev trænet op til Grand Prix niveau af Robert Dover. Da Tacolando i december 2010 blev sat til salg, og Robert Dover ikke kunne finde sponsor til købet af hingsten, blev Tacolando sendt til den anerkendte tyske landsholdsrytter Hubertus Schmidt.  Hubertus Schmidt startede succesfuldt hingsten i sommerens nationale konkurrencer, med 71,021 % i Grand Prix og 73,625 % i Grand Prix Special.  Hingsten skulle ankomme til Helgstrands stald i Vodskov i morgen.   Video af hingsten kan ses via dette link: http://youtu.be/-yHy56RVasc   Kilde: Eurodressage.com