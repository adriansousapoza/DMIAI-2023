69 ponyer til DM i trav
2011-08-05T21:45:13
Lørdag valfarter de mange ponyer og deres kuske til Bornholm for at afgøre det årlige danmarksmesterskab i travløb.  Både de helt små shetlændere og de store ponyer, der er næsten lige så store som 'rigtige' heste, skal lørdag på Bornholms Brand Park dyste om årets DM. De små ponyer, som er under en meter høje over ryggen, løber selvfølgelig ikke mod de store ponyer, så der er løb for alle størrelser af ponyer, faktisk hele 15 løb, hvoraf de seks er DM-løb.  Ponyerne og deres kuske kommer fra landets otte ponytravklubber, og der venter ikke kun en masse sport og spænding, men også masser af aktiviteter på banen, herunder et stort kræmmermarked. Folketingsmedlem Peter Juel Jensen holder åbningstalen for deltagerne i dagens løb.