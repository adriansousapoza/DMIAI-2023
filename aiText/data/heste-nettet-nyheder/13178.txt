Dressurlandsholdet klar til Nations Cup i Falsterbo
2017-07-11T07:54:55
I den kommende weekend rides der Nations Cup i dressur ved CDIO-stævnet Falsterbo Horseshow i Sverige. Det danske hold er udtaget og klar til at tage udfordringen op og forsvare de rød-hvide farver i det sydsvenske   Det danske hold Holdet, der skal forsvare de danske farver, består af: Allan Grøn på Wasabi Old, Malene Kohlschmidt Ebbesen på Mira Karin Nissen på Eno Som det fremgår af ovenstående, dyster kun 3 og ikke 4 ekvipager fra hver nation, og alle resultater tæller hermed med mod det samlede resultat.    Fem nationer er tilmeldt Det danske hold skal kæmpe mod hold fra USA, Tyskland, Rusland og naturligvis værtsnationen Sverige.   Ved Nations Cuppen i Uggerhalne i Jylland tidligere på sommeren blev det jo til dansk sejr, og sidste år blev det til en flot andenplads ved Nations Cuppen i Falsterbo, så der er lagt op til en spændende weekend med masser af god ridning i det Sydsvenske.   FEI Nations Cup i dressur Nations Cuppen afgøres over to dage, hvor alle ekvipager rider Grand Prix lørdag den 15. juli. Søndag den 16. juli rider Allan og Karin Grand Prix Special, mens Malene skal ride Grand Prix kür.   Nations Cuppen afgøres ved sammenlægning af de tre resultater. Ved ligestilling er det kür-resultatet, der afgør placeringen.   Hvis du vil vide mere, eller har planer om at tage en tur over til det sydsvenske og heppe på de danske dressurryttere kan du finde mere information om arrangementet på Falsterbo Horseshows hjemmeside, som du finder her   Kilde: DRF     