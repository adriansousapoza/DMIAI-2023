Hjælp – hesten spiser jord!
2016-10-06T21:30:02
Det er ikke usædvanligt at en hest kan finde på at spise jord. Selvom det er vanskeligt at finde ud af hvorfor de gør det, er der meget der tyder på, at er den dækket tilstrækkeligt ind med salte, mineraler og vitaminer, så stopper adfærden ofte   Naturligt fænomen At spise jord er et naturligt fænomen. Fugle, nogle pattedyr, og der er sågar beretninger om mennesker der spiser jord, i visse dele af verden. Der er mange bud på, hvorfor disse fænomener forekommer, men ingen af dem er blevet videnskabeligt påvist, som et udtryk for mineral mangel. Der er dog anekdotiske indikationer der peger på, at hvis hesten tilbydes afbalancerede næringsstoffer, så ophører den med at spise jord.   Dæk hesten godt ind Den bedste fremgangsmåde er altid at fodre hesten ernæringsmæssigt afbalancerede måltider. Spiser hesten den jord der er på folden, kan det derfor være en god ide at tilbyde den en ekstra slikbalje med yderligere vitamin- og mineraltilskud. Det vil sandsynligvis afholde hesten fra fortsat at spise jord.   Ikke godt på sigt Holder hesten ikke op med at spise jord herefter, men fortsætter den med at spise jord, er det derimod nødvendigt at du observerer den, og tester den for hvor meget jord og sand den indtager. Hvorledes man tester dette, vil Heste-Nettet behandle i en senere artikel. Det er nemlig vigtigt, for at undgå at hesten får sandkolik.   Prøv dog i første omgang at sørge for at den er fuldt dækket ind med næringsstoffer, og se om det ikke stopper adfærden.     