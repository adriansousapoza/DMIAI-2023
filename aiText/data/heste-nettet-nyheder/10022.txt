Nordmænd rider Danmark på langs
2013-06-20T11:05:48
Hest.no er taget ud på en ekspedition. Mandag morgen startede tre ryttere på Danmarks nordligste punkt, Skagen. Målet er at ride ned til den tyske grænse.   På en sandbanke helt nord i Danmark, hvor Skagen møder Kattegat, stod tre ryttere og heste klar mandag morgen. Efter flere uger med forberedelser, og meget som næsten ikke var gået efter planen, kunne de begynde at ride. - Solen skinner, hestene er friske og vi er på vej, fortæller journalist fra hest.no, Marie Hatlevoll.    Ingen har gjort det før På ryggen af araberen Spirit skal hun lade sig transportere et stykke nedover langs stranden på Danmarks vestkyst. Det er ikke hendes egen hest, men en araber hun har lånt. - Den har lidt større bevægelser, end jeg er vant til, så det kommer nok til at kunne mærkes i mine muskler, siger hun. Målet med turen er at rykke grænser. Den ledes af Jan Gutubakken, som glæder sig til at dele oplevelserne med sine læsere på hest.no. Både fra rideturen og andre severdigheder, de kommer forbi. - Os der deltager vil forsøge at opnå en dybere forståelse for heste, det danske landskab og os selv. Der er ingen andre, som vi kender til, der i nyere tid har redet Danmark på langs, og det at være de første der gør det er spændende, siger Jan.    Blogger hver dag Datteren Ellen Annette er tredje og sidste person i gruppen. - Vi kommer til at blogge hver dag under ekspeditionen, som vi regner med vil vare lige omkring 10 dage, fortæller hun. Det bliver lidt tilfældigt, hvor de kommer til at overnatte. Det afhænger lidt af, hvor langt de kommer på hver dagsetape og hvor der er mulighed for at få hestene på fold og plads til dem selv. - Vi kommer til at ride langs kysten de første dage, derefter tager vi mod Viborg. Der kommer vi ind på den gamle Hærvejen som er en gammel vej for kongen og militæret. Den følger vi ned til grænsen til Tyskland, fortæller Ellen.   Følg bloggen her   Hvis nogen har tips til overnatningssteder, så kontakt gerne Jan Gutubakken på +47 40 40 17 47, epost post@fordeler.com.  Ekspeditionsruten fra Skagen til den tyske grænse.   Oversat fra hest.no