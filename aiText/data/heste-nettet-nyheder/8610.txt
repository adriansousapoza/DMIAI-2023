Ny uddannelse i hesteassisteret terapi
2012-02-27T20:34:53
Hvem hjælper hvem? Ny uddannelse i hesteassisteret terapi - den første i Danmark!   De fleste hestefolk kender oplevelsen af at komme hjem efter en stresset dag. Når vi så går ud til hesten for at fodre, muge ud, feje og være med hestene, oplever vi ofte at tankerne langsomt falder til ro, problemerne synes mere overkommelige og vi begynder at mærke hvordan vores krop har det. Hestenes effekt på vores nervesystem er mærkbar, dokumenteret i flere undersøgelser og deres rolle i vores liv antager i dag nye og spændende former.  Hesten har en særlig evne til kærligt at hjælpe folk ét skridt videre i deres liv. "Vores heste lyver ikke, akkurat som vores krop!" Sammen med hestene kan mennesker lære at lytte til dét, kroppen fortæller og finde større glæde, retning og forståelse i deres liv. Truels Vallø Bisgaard, der har 10 års erfaring som dyreadfærdsterapeut og desuden er uddannet i moderne traumatologi som chok-traume terapeut, oplever på sine kurser og i enkeltsessioner ofte, hvordan der sker næsten magiske ting i samspillet mellem mennesker og heste.  Som den første i Danmark starter Truels til august en uddannelse for folk der ønsker at arbejde professionelt med hesteassisteret terapi og rideterapi. På uddannelsen, der er 2-årig og foregår på Tudsegård ved Holbæk, vil deltagerne lære i teori og praksis hvordan hestene kan berige menneskers liv på en dybt personlig måde.   Se mere her   Også weekend-kurser Personlig udvikling, medarbejder workshops, lederudvikling, rideterapi og hesteassisteret terapi. Forskellige navne, forskellige former, men alle med dét til fælles at vi drager fordel af hestens effekt på vores nervesystem og følelsesliv og dét, at hesten har en stærk evne til at hjælpe os med at mærke hvordan vi har det. På weekend-kurser på Tudsegård kan interesserede blive introduceret til, hvad det er hestene kan - og hvorfor. Med teori, Truels' såkaldte gumlemeditationer og øvelser med hestene på Tudsegård opleves, hvordan hestene kan hjælpe os - med at blive hele mennesker.