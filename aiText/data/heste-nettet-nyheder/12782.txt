Genopretning af trængte SAO
2017-02-01T20:25:03
I Sportsrideklubben Aalborg (SAO) har bestyrelsen lavet en omfattende genopretningsplan, der skal imødegå klubbens økonomiske udfordringer og sikre, at stævner og andre aktiviteter hverken skal nedjusteres eller aflyses   SAO bakkes op af DRF SAO er en stor traditionsrig klub med mere end 100 år på bagen, men er nu i store økonmiske vanskeligheder.   DRF har været i dialog med Sportsrideklubben, og det er forbundets vurdering, at bestyrelsen i rideklubben håndterer situationen professionelt. DRF bakker derfor op om SAO's genopretningsplan. Klubbens arbejde med gennemførelse af tildelte stævner vil derfor også fortsætte uændret.   Fortsætter med stævner Klubben har mange aktiviteter og tilbud til medlemmerne - heriblandt opstaldning, heste i ridning, privat- og elevundervisning samt ridefysioterapi, rideterapi og handicapridning. Klubben har også stor stævneaktivitet, og de senere år er det blevet stævner i den helt store skala - NM i dressur og paradressur i 2015 og CDI i 2016.   På trods af den økonomiske situation, arbejdes der videre med gennemførelse af klubbens tildelte stævner. Rytterne skal altså ikke være usikre på, om de planlagte stævner er blevet aflyst - det er de ikke.   "SAO arbejder ufortrødent videre med planlagte stævneaktiviteter, og det går allerede løs i den 10. - 12. februar med C-stævne og igen den 24. - 26. februar med et B-springstævne. Vi arbejder også videre med planlægning af NBC 2017 og et kombineret B- og CDI-stævne i dressur, som for øvrigt også er et udtagelsesstævne for landstrænerne, så der bliver rig mulighed for at besøge os på Finstrupgaard", siger Lone Majland, bestyrelsesmedlem i SAO.   Læs mere her på rideklubbens egen hjemmeside om de økonomiske udfordringer og baggrunden herfor, her (Udmelding vedr. økonomien i SAO fra 31. januar 2017).   Kilde: DRF        NM i 2015 hos SAO  