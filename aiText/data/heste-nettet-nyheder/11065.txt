Litvinenko Sjæltofte fra trøstfinale til sejr!
2014-10-18T10:42:33
  Den velgående og følsomme trakehnervallak Litvinenko Sjæltofte e. Imperio/Pidroneur flot fremvist af Anne Troensegaard sejrede i dette års 5-års championat. Vejen til sejren blev dog ikke den korteste, idet der den indledende klasse kom nogen modstand i galop/skridt-overgangen, hvilket kostede så meget i ridelighed at den parret måtte en tur i trøstfinalen. De vandt dog trøstfinalen overbevisende og kunne så også tage sejren i finaleklassen - på trods af at der også sneg sig en fejlridning ind i programmet. Troensegaard præsenterer Litvinenko i en super flot holdning. Traven flyder i dejlig balance med super afskub og kraftfulde øgninger (9,5) skridten er stor og klar (9,0). Mod slut i galop indløber der flere små spændinger og uoverenstemmelser som Anne dog rutineret for redet sig bedst muligt ud af. Galoppen forbliver derved på 8,9 og ridelighedskarakteren på 8,6. Kapaciteten er dog åbenlys og indkasserer 9,0.    Litvinenko Sjæltofte og Anne Troensegaard (Foto: JP-Photo.dk)   Andenpladsen gik til Hot Shot W e. Hotline/Kavango nydeligt redet af Severo López. Hesten besidder en dejlig elastisk trav (9,2) og giver et flot sidebillede. Skridten er god og energisk men kunne have en anelse mere skulderfrihed (8,6) Galoppen er af god kvalitet, men kommer ofte på to spor især øgningerne (8,6) Rideligheden især i kraft af en flot travtur blev vurderet til 8,8 og kapaciteten til 9,0.    Hot Shot W og Severo López (Foto: JP-Photo.dk)   Trejdepladsen gik til Super Mario e. For Compliment/Royal Dance redet af Marianne Helgstrand. Hesten går med stort udtryk og er føjelig og regulerbar i alle gangarter (trav 9, 0, skridt 8,5, galop 8,9), men han bliver også vel rejst fortil udhvilket dommerne korrekt trak i ridelighed (7,8). Der er tydelig kvalitet i hesten og kapacitetskarakteren blev på 8,8.    Super Mario og Marianne Helgstrand (Foto: JP-Photo.dk)   I det hele taget var der i 5-års klassen rigtig gode og klare bedømmelser fra dommerholdet bestående af Mariette Sanders (NED), Kurt Kristensen (DK) og Bjarne Nielsen (DK). Især var det en fornøjelse at høre de spot on skarpe og kompetente kommentarer der fulgte fra Mariette Sanders efter hvert ridt.   Se samlet resultat her