Ingen FEI Nations Cup i Aachen
2014-01-19T13:31:30
Nations Cup i springning kommer i 2014, ikke til at omfatte Aachen, som der ellers er tradition for. Det er første gang siden konkurrencerne startede i 1930'erne   En tradition brudt Aachen glimrer ved sit fraværd fra listen over events på 2014 Furusiyya FEI Nations Cup spring kalenderen for 2014, som blev offentliggjort i sidste uge. Achen var første gang vært for Nations Cup i 1929, og har ikke glimret ved sit fravær på stævnekalenderen siden.   Finansielle uenigheder Det er fortsat ubekræftet fra officiel side, om beslutningen skyldes uenighed mellem FEI og Aachen komiteen, at de to parter ikke har kunnet nå til enighed. Meget tyder imidlertid på, at det skyldes uoverensstemmelser over finansieringen af springstævnet.   Formanden for FEI's spring komite, John Madden siger om Aachen: "De var ikke i stand til at opfylde FEI's kommercielle krav. Til trods for at alle ydede deres bedste anstrengelser, var det ikke muligt at finde en løsning", udtaler han til pressen. En talsmand for Aachen siger tilsvarende " beslutningen blev taget ud fra finansielle overvejelser".   Frank Kemperman fra Aachen komiteen mener dog, at bruddet set fra deres organisation er et positivt tiltag: "den nye situation betyder, at vi nu er betydeligt mere fleksible, hvad angår hvilke teams vi inviterer til at deltage. I fremtiden vil det være de stærkeste hold, på det givne tidspunkt, der vil få muligheden for at konkurrere mod hinanden i Aachens traditionelle Mercedes-Benz Nations Cup", udtaler Kemperman til pressen.   Ændrede konkurrencevilkår Sidste år ændrede FEI den internationale holdkonkurrence. En ændring der finansielt blev understøttet massivt af Saudi Arabien. Den nye struktur er imidlertid blevet kritiseret, fra flere sider, for bl.a. at være forvirrende. Nu skal landene vælge 4 ud af 8 kvalificerende shows, som de samler point i, mens de fortsat kan konkurrere de andre shows, som dog ikke tæller i den samlede pointsum.   Hvad kommer i stedet? Achen har i stedet besluttet, at være vært for sit eget Nations Cup stævne i 2014, dog vil dette så ikke indgå som en del af FEI's officielle konkurrencer.   I stedet for Aachen som lokalitet i Nations Cup, træder Lummen i Belgien ind, og repræsenterer Europa division 1, efter FEI's nye stævnestruktur.   Kilde: Horse & Hound   