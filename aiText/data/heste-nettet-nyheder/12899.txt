Dansk dressur i verdensklasse!
2017-03-04T22:08:05
Danskerne gjorde det igen i dag rigtig imponerende flot ved Al Shaqab International Horse Show i Doha, Qatar, der igen bød på en dansk anden- og tredjeplads og tillige en sjetteplads i Grand Prix Freestyle og tillige en personlig rekord   Dansk dressur igen med i front Igen i dag var der god grund til at kippe med det danske flag, da der blev budt på dansk dressur i verdensklasse ved Al Shaqab International Horse Show i Doha, Qatar.   Ikke overraskende sejrede verdens for tiden helt suveræne, Isabell Werth med endnu en score over 80 %, nemlig 81,275 %. Det blev imidlertid en sejr med dansk puls, der i dag pustede den tyske verdens 1'er lige i nakken og skærpede spændingen i dagens Grand Prix Freestyle.   Dufour puster Werth i nakken Cathrine Dufour og Atterupgaards Cassidy ( e- Caprimond / Donnerhall) fremviste et særdeles flydende og pletfrit program, der også bragte Dufour op blandt de eksklusive ryttere der ligger i 80% klubben, med en personlig rekord. Med en score på imponerende 80,775%, var ekvipagen blot 0,500 % fra at tangere Werth's sejrs ridt. Utrolig flot gået af den danske ekvipage, efter som Werth stort set har vist sig totalt urørlig i denne sæson.   Kasperzak igen 3'er Der var imidlertid mere at glæde sig over i den danske lejr. Til trods for en nylig længere skadespause til Donnperignon (e. Donnerhal / Mozart li79, som derfor ikke burde være i storform, var det ikke til at se i dagens ridt. Anna Kasperzak og Donnperignon gennemførte et særdeles flot og kraftfuldt ridt, som velfortjent indbragte ekvipagen 78,700 %, som igen i dag rakte til en flot tredjeplads.   Sjetteplads til Rikke Svane Den i Luxemburg bosiddende danske dressurrytter Rikke Svane på hendes smukke sorte trakehner avlshingst Finckenstein TSF (e- latimer / Kennedy) som for nylig har fået en hingst kåret efter sig i Danmark (Burnstein, se her), red ligeledes et flot program i dagens Grand prix Freestyle i Doha. Ridtet blev af dommerne belønnet med en karakter til 75,350 %, som sikrede ekvipagen en samlet sjetteplads i den 5-stjernede Freestyle.   Se resultatet fra Grand Prix klassen her   Stort tillykke til de danske dressurryttere.      Danske Cathrine Dufour og Atterupgaards Cassidy, der næsten red op med verdens 1'eren Isabell Werth