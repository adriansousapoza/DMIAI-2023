Kursus i DVs lineære registrering i Helsingør
2017-02-05T09:17:34
Er du interresseret I avl? Vil du gerne være forberedt til Hingstekåring I Herning? Vil du bare være bedre til at bedømme egen avl? Så kig her! Det er med stor glæde at Hestekøbgård i Helsingør kan byde velkommen til kursus i eksteriørbedømmelse ved DV-dommer Signe Wiese:   "Eksteriørbedømmelse i teori og praksis" Kurset afholdes d. 18 Feb. kl. 10 på Hestekøbgaard Skindersøvej 75 3000 Helsingør   DV-dommer Signe Wiese vil på kurset dele ud af mere end 10 års erfaring med bedømmelse af hestes eksteriør.   Dagen kommer til at starte med lidt teori. Grundlaget for Dansk Varmblods eksteriørbedømmelser er bedømmelsessystemet "lineær registrering", og dette system vil kort blive introduceret. Herefter følger en gennemgang af hestens forskellige positive og negative eksteriørtræk i relation til brugsegenskaberne. Signe Wiese vil også komme ind på, hvordan de forskellige eksteriørmæssige egenskaber vil blive vurderet til en kåring.   Herefter går turen i ridehallen, hvor kursusdeltagerne selv kan prøve kræfter med at bedømme heste, naturligvis med hjælp fra Signe Wiese. Ønskes en vurdering af gangarter, kan det ligeledes finde sted, når hestene er i hallen.   Kursus pris pr. deltager er 250,- Der vil blive serveret en let frokost og tilhørende drikkevarer, kaffe, m.m. Ønsker man at have egen hest med til bedømmelse, koster det ekstra 150,- inkl. boks og man medbringer selv hø og foder. Opstaldede heste er gratis. Skynd dig at melde dig til - der er begrænset antal pladser.   Tilmelding sker på elizabeth@keeganhorses.dk; skriv navn på kursudeltager, evt. hest. og gerne afstamning. Tilmeldingen er først endelig når betaling er modtaget på mobilepay 23430996. Hestekøbgaard glæder sig til at se en masse glade hesteentusiaster til en spændende dag!