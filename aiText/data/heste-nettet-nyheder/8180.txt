Linse flyvende i Helsinki
2011-10-22T23:12:15
Linnea Ericsson rider denne weekend ved World Cup-stævnet i finske Helsinki, og hun har på stævnets første dage opnået flere flotte placeringer på hestene Damgårdens Extens og Pero-Z Hillock.   På Pero-Z Hillock (DV e. Robin Z II/Schwarm opdr. Trine Hermansen) blev det fredag til en 7. plads i en 1,40m speedklasse og lørdag en 4. plads, ligeledes i en 1,40m speedklasse.  Lørdag blev det til endnu en flot placering. Denne gang en 8. plads på Damgårdens Extens (DV e. Crelido/Aleksander opdr. Elsebeth Jepsen & Peter Johansen) i den 1,50m store Porsche International Classics. Den danskavlede Eurocommerce Sacramento (ex. Lexinton T e. Leendert/Corlando opdr. Rudie Telgenhof) indtog 2. pladsen i samme klasse under hollandske Wout-Jan van der Schans kun overgået af belgiske Ludo Philippaerts på speedspecialisten Tauber van het Kapelhof (BWP e. Darco/Pinkus), der slog hollænderen med blot 7 tiendedele af et sekund. Sacramento og Wout-Jan havde allerede fredag slået til i en 1,40m speedklasse, hvor de indtog 5. pladsen.   Linse og Extens skal søndag eftermiddag stå deres ilddåb med start i den formodentligt hidtil sværeste klasse i deres partnerskab, den 1,60m store World Cup-kvalifikation.   Se alle resultater fra stævnet i dette link