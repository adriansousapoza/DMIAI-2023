Unghestechampionatet: 10 for trav!
2014-03-07T11:09:16
  Første afdeling af dette års unghestechampionat med programridning under egen rytter er nu afviklet og efter denne afdeling ligger Hot Shot W e. Blue Hors Hotline/Kawango i spidsen. Hot Shot W blev fremvist af Severo Jurado Lopez, der efter at have fungeret som rytter hos Anne Van Olst, nu har fundet et nyt job hos Helgstrand Dressage. Hot Shot opnåede klassens hidtil eneste 10-tal for hans elastisk trav. I alt blev det til 548,000 point.   På den foreløbige andenplads ligger Elmegårdens Rivaldi e. Blue Hors Rush Hour/Resident redet af Mette Hørmann Iversen. Elmegårds RIvaldi kom til Herning med det højeste landsgennemsnit i baggagen og hesten blev da også belønnet med tre nitaller og 9,5 for kapacitet og et samlet resultat på 542,000 point.   Lady Gaga e. Quaterback/Solos Landwind redet af Nana Berg Christensen var ikke direkte kvalificeret til Herning men hesten var første reservehest. Den ridelige hoppe har udviklet sig meget positivt siden egnethedstesten og Nana kunne ride hoppen op på en flot foreløbig trejdeplads med bl.a. 9,5 for både trav og ridelighed.   Det skal blive interessant at følge Carl Hesters testridning af hestene. Fremmedryttertesten foregår lørdag 12.45 - 15.55 i hal M og søndag 8.30 - 11.30 i hal M.   Klassen er som altid delt i to heat. Se resultaterne her: heat 1 her heat 2 her < Tilbage