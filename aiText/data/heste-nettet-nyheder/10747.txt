Årets talent kåret ved DM-stævnet på Tågerup
2014-06-02T23:12:34
Melissa Fobian årets talent på hest og Alexia Tsangaratos årets talent på pony.   I forbindelse med det store DM-stævne hos Schou Absolute Horses var der afslutning på en helt ny konkurrence om "Stald Aabo Årets talent". Der er Michael Aabo, landstræner for junior/youngrider, der har fået ideen. Han har til stævner rundt om i landet spottet talenter, og fem hesteryttere og fem ponyryttere skulle så dyste mod hinanden på Tågerup. Det drejede sig ikke om nedslag, men om ridestil og evner, der blev bedømt med karakterer. Rytterne red to baner, den ene bedømt af Jonny Hansen, den anden af Michael Aabo. Og så fik de karakterer.   Melissa Fobian red på Colette B. Hun blev belønnet med 9,0 på den ene bane og 9,3 på den anden - i alt 18,3 - og det gjorde hende til årets talent på hest. Hos ponyerne fik Alexia Tsangaratos på Lucas 8,3 på den ene bane og 8,7 på den anden - i alt 17 - og titlen som årets talent på pony.   Der var fine præmier, ikke bare til de to vindere, men til alle deltagere.    To glade vindere Alexia Tsangaratos på Lucas og Melissa Fobian på Colette B.    Der var masser af præmier til de to vindere - Alexcia Tsangaratos og Melissa Fobian -  overrakt af fra venstre Mai-Britt Hjort fra Brogården, Gitte Lykke fra Animo, Ulrik Trolle fra UT Fashion og endelig dommerne Michael Aabo og Johnny Hansen.