FEI ændrer regler for sporer
2016-11-23T09:27:03
FEI har netop revideret og opdateret sine regler for håndteringen af sager efter rytteres brug af sporer under konkurrencer, efter flere episoder med heste, der har haft sår som følge af brug af sporer, og den kritik af ridesporten det har givet anledning til   Ændring af regler som følge af offentlig kritik Det internationale rideforbund, FEI, har netop præciseret sine regler for håndteringen af mærker efter brug af sporer. Dette sker efter en del offentlig kritik af sportsheste der haft sår efter rytternes brug af sporer, men også dommeres inkonsistente reaktioner og sfgørelse, som følge af konstaterede sår på heste. Der har derfor været behov for tydeligere retningslinjer på området.   Sagen om Bertram Allen og Quiet Easy. Kritikken kulminerde med den meget omtalte episode med Bertram Allen og Quiet Easy i springkonkurrencen på Olympia Stadium i London i 2015. Alle troede som udgangspunkt at Bertram Allen havde vundet springningen ved Olympia 2015, men tavlen annoncerede en anden vinder i stedet. Allen var af dommerne blevet diskvalificeret på grund af et mærke fra hans spore på siden af hesten.   Reaktionerne efter afgørelsen var mange og forskelligartede, men afgørelsen undrede først og fremmest publikum og officials og skabte diskussion blandt tilhørene, som spekulerede i, hvordan der mon kunne være blevet udført kontrol af hesten og rejste kritik af hvordan informationerne til Allen blev håndteret.   Ført til ændret regelsæt Episoderne og den ukonsekvense håndtering af situationer med heste der har fået sår efter brug af sporer, har nu givet anledning til, at FEI har opdateret og præciseret sine regler og instrukser til dommere og tilsynsfolk, om hvordan sådanne tilfælde bør håndteres i fremtiden, i bestræbelserne på at strømline afgørelserne og minimere risikoen for inkonsekvens ageren og øget offentlig kritik.   De samlede regelændringer kan ses her, ligesom reglerne med opdateringerne af de forskellige regelsæt findes på FEI's hjemmeside her i både ren udgave og i versioner med rettelser.   Kilde: FEI      FEI har netop revideret reglerne for håndteringen af sager efter rytteres brug af sporer under konkurrencer  