Emily Gilruth med traumatisk hjerneskade efter styrt ved Badminton Horse Trials
2017-05-09T07:20:18
En enkelt rytter måtte omkring hospitalet med mere alvorlige skader ved dette års Mitsubishi Motors Badminton Horse Trials. På spring nummer tre misforstod Emily Gilruth og Topwood Beau hinanden. Det resulterede i at Emily måtte hentes med helikopter og flyves til Bristol's Southmead Hospital. Her har hun siden været i intensiv behandling for traumatisk hjerneskade.   Emilys svoger Andrew Gilruth udtaler til The Telegraph: "Hun var ved en ikke teknisk forhindring [da ulykken skete]. Der er ingen indikation af at hun skulle få varige mén udfra hvad vi ved nu, men vi ved det ikke... Man bliver nødt til at vente og se hvordan det skrider fremad." "Der var alt det sundhedsfaglige personale tilstede vi kunne ønske os. Ved Badminton går de meget op i at der er sundhedsfagligt personale nok, det kan man ikke sætte en finger på. De planlægger ned til mindste detalje og teamet ved præcis hvem der gør hvad når en ulykke indtræffer."   Emily er fortsat indlagt og i kunstigt koma. Lægerne er dog meget positive.  