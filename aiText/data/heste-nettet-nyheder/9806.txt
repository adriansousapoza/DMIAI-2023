Tina og Zamiro slog til i Herning
2013-03-09T08:44:45
Med den efterhånden 17-årige Zamiro (DV e. A'Khan Z/Ramiro opdr. Jens Trabjerg) kunne Tina Lund fredag eftermiddag trække fra konkurrenterne i omspringningen af Ifor Williams Trailers MA. Tina Lund & Zamiro. Foto: JP-Photo.dk  Torben Frandsen kom nærmest Tinas tid i omspringningen på Linardo (DV e. Linaro/Coronado I opdr. Nis Jørgen Ravn) mens han på Carmargue (Holst. e. Cassini II/Cantus) tog sig af 3. pladsen.  Tina red 14-årige Chubon Ravnes-Have (DV e. Churchill/Atlantic opdr. Kirsten Hedegaard Christensen) ind på 4. pladsen mens Rikke Haastrup Kristensen måtte tage til takke med 5. pladsen på ryggen af Årup Mølles Happiness (DV e. Heartbeat/Lambrusco Ask opdr. Birgit Hansen)