4-års hingste toppede DRF finalen
2016-10-21T16:42:45
DRF championatsfinalen for 4-års dressurheste kom til at stå i hingstenes tegn, med en overlegen sejr til avlshingsten Hesselhøj Donkey Boy med en travl Jan Møller Christensen som klassens totalt suveræne rytter, der foruden førstepladsen red sig til både andenpladsen med endnu en avlshingst og tillige indtog 4. pladsen i klassen   Overlegen vinder Det blev til en overlegen sejr til den unge avlshingst Hesselhøj Donkey boy e. Era Dancing Hit /Milan med Jan Møller Christensen i sadlen som rytter. Den flotte ekvipage lagde stærkt ud i feltet af 16 startende heste, og de forblev urørlige hele vejen, og opnåede en samlet karakter på 9,600. Ekvipagen scorede bl.a. to flotte 10-taller for skridt og ridelighed. Derudover opnåede de 9,5 for galop og kapacitet samt 9,0 for trav. En helt igennem godkendt præstation.   Romeo på andenpladsen Jan Møller Christensen var også til start på endnu en avlshingst, nemlig Romeo e. Blue Hors Romanov / Wolkentanz, der startede som en af de sidste i klassen. Det betød imidlertid ikke, at de kom sidst i klassens når procenterne var gjort op. Tværtimod blev det den ekvipage der var nærmest på at true Donkey Boy på førstepladsen, og altså tilmed med samme rytter. Den samlede pointsum for Romeo blev 8,900. Ekvipagen fik bl.a. 9,2 for ridelighed, 9,0 for trav og kapacitet samt 8,8 for skridt og 8,5 for galop.   Tredjeplads til Sarcander Sarcander e. St MoriZ Junior / Blue Hors Don Shufro indtog velfortjent tredjepladsen i 4-års klassen og placerede sig lige efter Romeo med en totalscore på 8.800. Sarcander havde Daniel Bachmann Andersen i sadlen, der ligesom Jan Møller Christensen har et særdeles travlt unghestechampionat med mange starter. Det blev til bl.a. 9,2 for ridelighed og 8.8 for helholdsvis trav og kapacitet.   Endnu en placering til Jan Møller Christensen Okslunds Zackadon e. Blue Hors Zack / Blue hors Don Romantic sikrede sig klassens sidste placering med en totalsum på 8.640, som indbragte ham fjerdepladsen i klassen. Han opnåede bl.a. 9,3 i galop og 8.8 i kapacitet.   Igen var det et kendt ansigt der sad i sadlen nemlig Jan Møller Christensen, som til trods for stor travlhed med at ride hele tre heste i en og samme klasse, kun kan være særdeles tilfreds med, at alle tre starter resulterede i placeringer, og så tilmed både sejren og andenpladsen. En helt igennem formidabel præstation.      4-års klassens sidste heste på banen, Romeo med Jan Møller Christensen og Højgaardens Santos med Kenneth Damgaard (forsidefoto: Dariusz Foto)  