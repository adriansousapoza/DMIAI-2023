6. DM titel til Kasper
2012-06-09T22:57:01
  Seniorernes skræk og ungrytternes enevældige regent, Kasper H. Hansen sejrede denne eftermiddag endnu engang i en DM finale.   På den 14-årige Litas-Star (Hann. e. Laptop/Garibaldi II) var Kasper den eneste i feltet af ungryttere der kunne holde 0 fejl hele vejen gennem mesterskabet og ekvipagen kunne dermed krones som Danmarksmestre 2012. Kasper H. Hansen og Litas Star. Pressefoto: Hanne Dall, Schou & Skouboe   Renee Ulvsbjerg og Cosima (Holst. e. Cash And Carry/Cassini II) red sig med en enkelt tidsfejl fra dagens finalerunder, iføre sig sølvmedaljen i årets mesterskab.     Christiane Tetzlaff og Womack van't oud Vliegveld (BWP e. Clinton/Capital) sikrede sig bronzemedaljen med et enkelt nedslag som samlet resultat efter begge dagens runder.   Lige uden for medaljerne sluttede Monica Bugge Skibsted på Quwita B (e. Quattro B/Ramiro) på en delt 4. plads med Shannon Mejnert Ketterle på Dolce Vita Crosby (Holst. e. Canturo/Lagos) og Julie Meiland Hansen på Coolman (Holst. e. Colman/Caletto I). Alle havde de samlet 5 fejl i dagens finalerunder.