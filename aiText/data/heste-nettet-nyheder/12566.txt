Baltic Cup finalen er startet
2016-12-01T18:43:22
Fra 1-4. december kommer Vilhelmsborg til at genlyde af glade svenske, norske, finske, polske, tyske og danske stemmer. Det er tid for den årlige Baltic Cup finale, der igen i år afholdes på Danmarks nationale hestesportscenter ved Beder.   Ca. 300 ryttere kommer for at kæmpe om det eftertragtede Baltic Cup Trophy. Vejen til finalen har været lang, og alle rytterne har været igennem flere kvalifikationsstævner i årets løb for at få en plads ved finalerne. Både hildren, pony-, junior og U25 ryttere deltager ved finalen.   Der er gratis entre alle dage, og Vilhelmsborg er flot pyntet til lejligheden. Der er tændt for varmen, og juleindkøb til den hesteglade kan købes i en af de mange stande der er opsat.  