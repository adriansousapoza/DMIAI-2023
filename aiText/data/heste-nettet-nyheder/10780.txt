Klapjagt på grusom hestemishandler
2014-06-17T19:56:02
Groft seksuelt misbrug og tortur af mere end et halvt hundrede hopper på tværs af landet, får nu det hollandske politi, til at sætte ind med en større efterforskning og klapjagt på den formåede overgrebsmand.   60 overgreb på 2 år Ikke mindre end 60 overgreb mod primært hopper, er registreret af det hollandske politi i løbet af de sidste 2 år, hvor ugerningerne har fundet sted. Det har trukket et modbydeligt og blodigt geografisk bredt spor, på tværs af landet. I alt 40 hopper af de foreløbigt 60 registrerede heste, mod hvilke overgrebene har fundet sted, har været udsat for seriøs mishandling af deres genitale dele.   Politi anmoder offentligheden om hjælp Politiet har allerede offentliggjort en stribe oplysninger om nogle af overgrebene på det nationale tv show 'Opsporing Verzocht', der svarer til de danske af politiprogrammer 'Uopklaret, station 2 og politirapporten.   I dokumentarprogrammet har politiet kraftigt opfordret offentligheden til, at stå frem såfremt der er nogen der besidder information der kan føre til opklaringen af de mange forbrydelser mod de sagesløse heste. Politiudsendelsen gav øjeblikkelig flere hundrede henvendelser fra personer og flere oplyste navne på potentielle mistænkte. Derudover drejede ti af henvendelserne sig om nye sager om seksuelle overgreb og mishandling af heste.   Effekter fra gerningsstederne Politiet efterspørger information om en træstok som er blevet fundet på et af gerningsstederne, og som ifølge henvendelser kan være en type stok der benyttes af malere. Politiet mener den kan tilhøre den formodede gerningsmand.      Den 1,3 m lange stok der blev fundet på et af gerningsstederne   Ligeledes efterlyses information om en hobbykniv, der ligeledes er fundet på et af de andre gerningssteder.      Hoppykniven, der blev fundet på en af gerningsstederne   Politiet har tillige offentliggjort et kort, der angiver gerningsstederne for enkelt forbrydelse og har bedt offentligheden om, at vurdere om de kan genkende et trafikmønster mellem gerningsstederne.   Overgrebene begyndte lokalt Rækken af overgreb tog formentlig sin begyndelse i egnen Gelenderland ca. 1-2- år tilbage og startede med et overgreb på en hest i Malden. Lokal efterforskning førte imidlertid ikke til identifikation af gerningsmanden. Politiet mener, at overgrebsmanden herefter holdt lav profil i en kortere periode, men herefter begyndte der at komme rapporter om misbrugte heste fra et andet område - Groesbeek. Herefter blev der igen rapporteret om overgreb i Malden og derefter igen i Groesbeek.   Terroren breder sig ud I løbet af 2013 blev der anmeldt overgreb i den centrale del af landet, ligesom i området omkring det sydlige Brabant og Limburg. Dernæst bevægede terroren sig mod det nordlige Holland omkring oktober måned sidste år.   Politiet har endog kendskab til overgreb tæt på grænsen til Belgien og Tyskland, oplyses det til pressen.   Mishandling forårsaget af mennesker Samtlige heste har alvorlige skader på deres bagkroppe, som uden tvivl er forårsaget af mennesker. Næsten samtlige heste er hopper, oplyses det af politiet. Hovedparten af hestene, har udsigter til at overleve, men skal gennemgå eller har gennemgået lange fysiske sygdomsforløb og revalidering. Derimod melder rapporterne ikke noget om hestenes psykiske tilstand efter overgrebene og hvorledes hestene efterfølgende reagerer på mennesker.   Gerningssteder valgt med omhu Overgrebene fandt hovedsageligt sted, mens hestene var på græs. Dog er der også rapporteret om overgreb mod heste i stalde. Selv rideskoler er ikke gåetramt forbi. Tilsyneladende er gerningsmanden ikke kritisk hvad angår hestenes alder, da overgrebene både har været mod unge og ældre heste.   Politiet mener at gerningsstederne vælges med stor omhu. Nogle af stederne er vanskelige at komme til. Flere kan bl.a. kun nås via gangstier, og ligger afsondret. Politiet mener, at den mulige gerningsmand ankommer til gerningsstederne dels med bil og dels på cykel. Han forekommer at være kendt med de forskellige folde og stalde i områderne Det er derfor muligt, at han orienterer sig på forhånd, ved at færdes i de enkelte områder, hvorefter han slår til.   Flest overgreb forår og sommer Ud fra optællinger og tidspunkter for de rapporterede hændelser, oplyser politiet et mønster i frekvensen af mishandlinger. I foråret og i sommerperioden, fandt mishandlinger af nye hopper sted, næsten hver eneste uge, mens gerningsmanden har været mindre aktiv om vinteren, hvor det typisk er rapporteret overgreb ca. en gang om måneden.   Grundet den efterhånden store geografiske spredning på gerningsstederne, har politiet en teori om, at hvis der er tale om en enkelt gerningsmand, rejer gerningsmanden rundt i landet som en del af sit arbejde. Det er ligeledes muligt at gerningsmanden har en psykisk lidelse, og det frygtes at forbrydelserne kan udvikle sig og tiltage yderligere i alvor.   Lokker heste med sukkerroer Udover de effekter politiet har fundet på et par af gerningsstederne, er der også fundet tegn på, at forbryderen har anvendt sukkerroestykker til at lokke hestene hen til sig. Politiet opfordrer samtlige hesteejere til at være opmærksomme på fremmede og mistænkelig mennesker i nærheden af deres heste.   Det er muligt, at gerningsmanden er vant til heste. Endvidere påpeger politiet, at han kan have skadet sig selv under nogle af angrebene på hestene, og kan have fået sår eller skrammer på kroppen som følge af spark eller lignende. Disse tegn opfordres offentligheden til at være opmærksom på, såfremt man støder på mistænkelige personer i sit nærmiljø.   Forstyr ikke sporene Der opfordres endvidere til, at man omgående kontakter politiet på et specielt oprettet direkte nummer, samtidig med at tilkalde en veterinær, hvis man finder heste som er blevet udsatte for mishandling.   Politiet mistede sidste år betydelige spor, fordi der blev gjort rent efter overgrebene umiddelbart efter de fandt sted og inden politiet kunne nå at indsamle materiale. Politiet understreger derfor, at ethvert lille spor kan føre til gerningsmanden. Derfor er det vigtigt, at politiet tilkaldes hurtigt, så gerningsstedet ikke forstyrres eller forurenes inden de ankommer. Derudover opfordres der til, at folk tager billeder af de formodede gerningssteder med det samme, de opdager et potentielt overgreb.   Politiet frygter at der mulighed for, at der er hesteejere der endnu ikke har rapporteret observerede overgreb af deres dyr til politiet, eller at de måske ikke har været opmærksomme på, at en forbrydelse mod deres dyr reelt har fundet sted. Derfor opfordres alle, der har oplevet mistænkelige skader på deres heste, at træde frem med deres oplysninger.   Hot-linje etableret Det hollandske politi håber på, at offentliggørelsen af de fundne effekter samt kortet over gerningsstedernes placering, kan føre til afsløring af gerningsmanden.   Det er ligeledes muligt, at der findes personer, der har været vidner til et eller flere af overgrebene, som endnu ikke er trådt frem med deres viden. Såfremt det er tilfældet opfordres de til at gøre det med det samme, da det forhåbentlig kan bidrage til opklaringen af de mange forbrydelser mod de sagesløse heste.      Kort over gerningsstedernes geografiske placering  