Kom til clinic i kommende weekend med Will Rogers fra Elitehorsemen
2014-05-22T09:23:11
I weekenden den 24.-25. maj afholder Bækgården ved Skanderborg clinic med Will Rogers fra Elitehorsemen.   Til clinic'en er det muligt at tage sin egen hest med til to dages koncentreret træning, hvor du også kan opleve træningsmetoder der gør det lettere dagligt at ride/håndtere din hest.   Arrangementet finder sted på Bækgården, Låsbyvej 149, 8660 Skanderborg Pris for Clinic er 2700 kr. Pris for opstaldning er 300 kr.   På en weekend-clinic får du mulighed for at løse de hverdagsproblemer du har med din hest. I samarbejde med Will lærer du teknikker der gør det lettere for dig at omgås din hest, problemerne kan være enten at din hest er nervøs, bange, aggressiv, vild eller tvær.   Har du ridemæssige eller opdragelsesmæssige problemer, så har Will løsninger og hurtigt virkende træningsmetoder, der kan lære din hest de ting, du ønsker, og du får anvisninger til rolig og problemfri tilridning.   Will Rogers har arbejdet mange år i Australien og har opnået fantastiske resultater med hestene - uanset om det er problemheste, ungheste eller rideheste, han har haft i træning. Ønsker du mere information omkring Clinic med Elite Horsemen, an du kontakte Karin Kirstine Nielsen, tlf. 22 60 15 72 eller på mail karinkirstinenielsen@hotmail.com.   Forsidebillede: JP-Photo.dk