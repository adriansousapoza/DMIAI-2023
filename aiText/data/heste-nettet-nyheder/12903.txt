Nu kan du se, om din hest har smerter
2017-03-06T10:46:39
Hvert år bliver tusindvis af heste aflivet i Norden pga. kroniske skader i bevægeapparatet. Faktisk bliver en ud af tre heste med smerter ikke opdaget. Det har store konsekvenser for både hestens livskvalitet og præstationer, men især øger det risikoen for lange og kroniske sygdomsforløb og i værste tilfælde aflivning. Men nu kortlægger ny dansk forskning(1), hvordan smerter kan aflæses i hestens ansigt, og det kan øge chancen for hurtigere diagnose og behandling.   En ud af tre hesteejere opdager ikke, når deres hest har smerter, derfor går alt for mange heste rundt med uopdagede smerter. Det kan nemlig være svært at tyde, om en hest har smerter, og det har hidtil været forbeholdt personer med stort kendskab til de store dyr. Men med kortlægningen af hestens smerteansigt eller Pain Face, bliver det i langt højere grad muligt for både hesteejere og dyrlæger at tyde hestens tegn og dermed læse smerter både nemmere og hurtigere.   Hestens ansigt afslører smerte Det nye studie beskriver 5 områder i hestens ansigt, der forandrer sig tydeligt ved smerte, og det gør det muligt for langt flere at kunne aflæse smertetegn hos hesten. Det er ikke tidligere lykkedes at skemalægge smerter hos hesten, og de fem Pain Face tegn er derfor et vigtigt supplement til den nuværende smertescoringsscala (1,2,3,4,5,6). Dyrlæge og Ph.d. Karina Gleerup og kvinden bag beskrivelsen og kortlægningen af hestens Pain Face, uddyber her, hvad hestens ansigt kan fortælle:   "Det er meget svært at vurdere smerter hos heste for både dyrlæge og hesteejer. Men med beskrivelsen af hestens Pain Face får man et konkret vurderingsværktøj, som vil være en stor hjælp for både hesteejer og dyrlæge til at vurdere om en hest har smerter. Derudover betyder beskrivelsen af hestens Pain Face, at det er muligt for andre end eksperterne at være opmærksomme på hestens velbefindende, og det er rigtig positivt."   Afgørende at opdage smerter i tide Det kan være yderst afgørende at opdage sin hests smerter. Sætter man ind i tide, bliver sandsynligheden for helbredelse langt større, og hesteejerne kan undgå den langt dyrere og ofte langvarige behandling af kroniske skader, og i værste tilfælde at skulle aflive hesten. At kunne aflæse sin hests smerteansigt, kan derfor være afgørende, fortæller Karina Gleerup: "Ved at være opmærksom på hestens smerteansigt, vil man i højere grad kunne fange og tolke hestens små signaler. Jeg håber, at det kan bidrage til, at langt flere smerteplagede heste opdages i tide, så smerterne kan udredes og en målrettet behandling sættes i gang, så hesten ikke oplever at skulle gå med langvarige smerter. Hvis man har mistanke om, at ens hest har smerter, bør man tage kontakt til sin dyrlæge, som kan hjælpe med at finde årsagen til smerterne."   Ansigtet er smertens spejl hos både mennesker og dyr. Udfordringerne ved smertevurdering er mange og omfatter blandt andet udfordringer med at opdage og tolke tidlige og svage tegn på smerte. Mennesker har meget svært ved at undertrykke smerte i deres ansigtsudtryk, men forskerne har været i tvivl om hvorvidt dette også gjaldt dyr7. Men nu viser forskningen altså, at også hestes udtryk ændrer sig, når de oplever smerte. Det er først inden for det seneste ti år, at man er begyndt at anvende dyrs ansigtsudtryk til vurdering af smerte (1).   Lær at læse din hests smerteansigt og test dig selv På hjemmesiden www.langthesteliv.dk kan du læse mere om hestens Pain Face og få råd og vejledning til, hvordan du kan se, om din hest har smerter. LangtHesteliv.dk deler viden om hestes sygdomme, ernæring, træning og livskvalitet. På LangtHesteliv.dk kan du også lære de fem tegn på Pain Face, se videoer og teste dig selv i, hvor godt du kan tyde hestens smerteansigt. Er du dyrlæge kan du logge ind og hente yderligere materiale. Det er Boehringer Ingelheim der har udviklet forummet til hesteejere og dyrlæger.   Bagom studiet Gennem sin Ph.d. forskning har Karina Bech Gleerup og hendes gruppe på Københavns Universitet været i stand til at beskrive hestens Pain Face. Karina har benyttet seks heste i sine forsøg. Disse er påført smerte i form af enten en blodtryksmanchet eller capsaicincreme. Hestene blev herefter filmet, og nærbilleder af hovederne blev analyseret for forandringer i adfærd og i ansigtsudtryk. Samtlige heste viste forandringer i ansigtsudtryk i forbindelse med smertestimulation, og der var et signifikant højere antal Pain Face udtryk i billeder fra hestene, når de blev stimuleret, sammenlignet med kontrolbilleder1. Hestens smerteansigt er et værdifuldt supplement til andre eksisterende redskaber. Det er dog vigtigt, at disse ansigtsudtryk differentieres fra de forandringer, man ser ved stress, sedation, anæstesi og andre forstyrrende faktorer (8,9,10).   LÆR DE FEM PAIN FACE TEGN AT KENDE   "LAVE" ØRER Ørerne er ikke opmærksomme og afstanden mellem ørerne bliver større og åbningen i ørerne vender ofte ud til siderne.   TREKANT OVER ØJE Musklerne omkring øjnene er spændte og øjet får et karakteristisk 'trekantet' udseende. Blikket bliver anspændt og indadvendt.   FIRKANTEDE NÆSEBOR Næseborene ser mere firkantede ud i forhold til den normale aflange, bløde form. Dette ses tydeligst, når hesten trækker vejret ind.   SPÆNDT ANSIGTSMUSKULATUR Musklerne på siden af hestens ansigt bliver mere spændte og ses derfor tydeligere.   KANTET MULE Læberne er spændte og mulen får en mere kantet form.   For mere information og interviewforespørgsel, kontakt venligst: Katrine Norborg, Senior Kommunikationsrådgiver og Projektleder, Kompas Kommunikation Tlf: 40 29 67 54 Mail: katrine@kompas.dk   Kilder: Glerup et al (2014) An equine pain face Vet Anaesth Analg 42, 103-114. Price J, Catriona S, Welsh EM et al. (2003) Preliminary evaluation of a behaviour-based system for assessment of post-operative pain in horses following arthroscopic surgery. Vet Anaesth Analg 30, 124-137. Pritchett LC, Ulibarri C, Roberts MC et al. (2003) Identi?cation of potential physiological and behavioral indicators of postoperative pain in horses after exploratory celiotomy for colic. Appl Anim Behav Sci 80, 31-43. Bussieres G, Jacques C, Lainay O et al. (2008) Developmentof a composite orthopaedic pain scale in horses. Res Vet Sci 85, 294-306. Lindegaard C, Thomsen MH, Larsen S et al. (2010) Analgesic ef?cacy of intra-articular morphine in experimentally induced radiocarpal synovitis in horses. Vet Anaesth Analg 37, 171-185. Graubner C, Gerber V, Doherr M et al. (2011) Clinicalapplication and reliability of a post abdominal surgery pain assessment scale (PASPAS) in horses. Vet J 188, 178-183. Flecknell PA (2010) Do mice have a pain face? Nat Methods7, 437-439. Love EJ (2009) Assessment and management of pain in horses. Equine Vet Educ 21, 46-48. Seibert LM, Parthasarathy V, Trim CM et al. (2003) Proceedings of the American College of Veterinary Anesthesiologists 27th annual meeting, Orlando, Florida, 10-11 October 2002 - abstract. Vet Anaesth Analg 30, 100-120. Ashley FH, Waterman-Pearson AE, Whay HR (2005) Behavioural assessment of pain in horses and donkeys: application to clinical practice and future studies. Equine Vet J 37, 565-575. 