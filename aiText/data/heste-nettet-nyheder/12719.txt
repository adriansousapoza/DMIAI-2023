DR påtale efter sag om hestetransport
2017-01-17T08:51:42
DR skal gennemgås af Rigsrevisionen efter sagen om Johannes Langkildes hest, for at tjekke om der er i DR andre eksempler på 'afvigende betalinger', efter sagen om korrespondent Johannes Langkildes kones hest, der blev transporteret til USA for licenskroner. Nu skal ægteparret selv betale for hjemtransporten af hesten   Risrevisionen skal gennemgå DR Rigsrevisionen vil nu undersøge, om sagen om Johannes Langkildes hest er en enkeltstående sag, eller om der er i DR er andre eksempler på 'afvigende betalinger', efter sagen om korrespondent Johannes Langkildes kones hest, der blev transporteret til USA ( se her).   Danmarks Radio skal bl.a. gennemgå korrespondenters kontrakter og aftaler. Det bekræfter statsrevisorernes formand Peder Larsen (SF), over for BT, efter DR er blevet bedt om at aflevere en redegørelse i næste uge. "DR skal ikke nødvendigvis redegøre for hver enkelt korrespondentkontrakt, men de skal give et billede af det generelle indhold i kontrakterne samt eventuelle afvigelser - som den omtalte hestetransport", udtaler Peder Larsen til BT.   DR beskyldt for at fråse med licenspenge DR har den seneste uge været under beskydning fra flere politikere for at fråse med licensbetalernes penge. Radio24syv kunne i sidste uge afsløre, at DR i 2013 brugte 70.000 licenskroner på at fragte DR-korrespondent Johannes Langkildes hustrus hest fra Danmark til Washington D.C. Sagen har skabt voldsom debat om,DRs brug af licensmidler, og på Christiansborg har der også været kritiske røster. Både kulturminister Mette Bock (LA) og Rigsrevisionen har bedt DRs ledelse komme med en redegørelse om, hvorvidt den type udgifter er kutyme eller ej.   Efterfølgende har Rigsrevisionen bedt DR redegøre for, om det er kutyme med 'afvigende betalinger'. Det betyder bl.a., at DR skal gennemgå korrespondentkontrakter.   En usædvanlig sag "Rigsrevisionen vil selvfølgelig spørge om, hvorvidt der er flere eksempler på så afvigende betalinger, og så tager man stilling til det. Det er en meget usædvanlig sag, men det er ikke nødvendigvis udtryk for, at alt er råddent i Danmarks Radio," siger Peder Larsen.   Langkilde skal selv betale hjemtransporten Direktør i DR Nyheder Ulrik Haagerup har, i kølvandet af sagen bebudet, at Johannes Langkilde selv kommer til at betale for hjemtransporten af hesten. Dertil kommer, at hvis ikke Johannes Langkilde selv har betalt skat af transporten til USA, kan han få et skattesmæk.Korresponenten kommer hermed selv til at bøde for DR's fejltrin, vurderes det af skatteekspert Torben Bagge, ud fra de oplysninger, der er frembragt af medierne.   Skatteeksperten mener, at transporten af ens hustrus hest er langt over, hvad man kan forvente, at en arbejdsgiver betaler for en ansat, der skal udstationeres. Derfor burde Johannes Langkilde have betalt skat af transporten på de 70.000 kr., lyder advokatens vurdering.   DR vil ikke udtale sig Nyhedsdirektør Ulrik Haagerup vil ikke oplyse, om der er blevet eller skulle have været betalt skat af hestetransporten, men bekræfter, at DR har modtaget en anmodning om en redegørelse, hvorfor han afviser atsvare på spørgsmål, før DR har afleveret redegørelsen til Rigsrevisionen. Peder Larsen understreger, at sagen med al sandsynlighed lukkes, når stats- og rigsrevisionen mødes senere på måneden. "Hvis Danmarks Radio kommer med snesevis af mærkværdige kontrakter, så kan jeg ikke udelukke, at det udløser en undersøgelse af DR, men hvis der ikke er noget misvisende ved de kontraktforhold, så er der ingen grund til at spilde flere kræfter på det," udtaler Peder Larsen til BT.   Statsrevisorerne er udpeget af de politiske partier til at holde øje med, hvordan de offentlige midler bruges. Rigsrevisionen er Folketingets revisorer og udarbejder rapporter, som statsrevisorerne tager stilling til.   Kilde: BT      Flytransport af hest (arkivfoto)  