Flere 10-taller fra Carl Hester idag
2014-03-09T12:11:33
  Andet heat i dressurchampionatets fremmedryttertest er netop afviklet og den samlede vinder dermed fundet   Carl Hester roste flere af hestene for deres ridelighed idag og uddelte da også hele to ti-taller i ridelighed. Det ene ti-tal gik til Hot Shot W e. Blue Hors Hotline/Kawango redet af Severo Jurado López fra Helgstrand Dressage, der i forvejen lå på førstepladsen efter programridningsdelen. Hester udtalte at vallakken var super ridelig, let at sidde på og behagelig i hånden med god selvbæring. Han sagde også at hesten virkede meget moden for sin alder og at den let udførte overgange mellem galop og trav i super balance. Galoppen skulle udvikles sit afskub og spring mere for at blive at samme kvalitet som traven og skridten kunne være friere i skulderen. Kapacitetskarakteren blev derfor på 9. Hot Shot W kunne således holde sin føring og tog dermed sejren i dette års unghestechampionat.    Hot Shot W (Foto: JP-photo.dk)   Det andet ti-tal gik til Atterupgaards Capirossi e. Caprimond/Stedinger. Vallakken er utrolig elegant og letgående i trav. Hester sagde om hesten at den var meget lige i begge sider, gik i dejlig selvbæring og var selvgående uden spændinger. Vallakken gav et dejligt sidebillede og som Hester udtalte så der det er den type hest man kan gøre dressur smuk med. Om kapaciteten sagde Hester at galoppen skulle være mere op-ad-bakke for at udløse topkarakteren og tildelte Capirossi et 9-tal for kapacitet. Derved avancerede hesten fra en 20. plads til en placering som en samlet nr. 8   Ind på en andenplads i det samlede resultat kom Gasolin e. Blue Hors Dolittle/Tiberias redet af rutinerede Sanne Henningsen. Også denne heste følte Hester sig særdeles godt tilpas på og tildelte to 9-taller.   se det samlede resultat her