Flotte resultater fra Sverige
2012-06-24T17:54:38
Flere danske dressurryttere har denne weekend taget turen til Sverige, hvor det store svenske stævne i Everlövs løber af stablen.  Fredag blev det i MA1 på udendørsbane, en fjerdeplads til Louise Juul Andersen og Stenkærgårds Don Juez e. Blue Hors Don Schufro/May Sherif med 66,008 %. I MA1 på indendørsbane blev det en fjerdeplads til Bjarne Elefsen og Jazzella e. Jazz/Royal Z med 65,814 %, herefter fulgte på femtepladsen Louise Juul Andersen, denne gang med Opus O´Marley e. Bernstein/Andiamo, med 65,465 %.  Lørdag blev det i MB5 en andenplads til Louise Juul Andersen og Opus O´Marley med 66,735 %. I Prix St. Georges blev det en tredjeplads til Bjarne Elfesen og DV-avlshingsten Onassis e. Obelisk/Nimmerdoor med 68, 421 %. Bjarne Elfesen indtog ligeledes fjerdepladsen med Jazzella med 67, 632 %. I Grand Prix-klassen blev det en fjerdeplads til Malene Folmer Jensen og Acapello Foldager e. Akinos/Loran med 67,908 %. Også Michael Søgaard og Pari-Cash Foldager startede Grand Prix-klassen og endte med et resultat på 66, 135 %.  I dagens Intermediaire I blev det en ottendeplads til Lene Hoberg og Firano med 67, 105 %. I Grand Prix Kür blev bedste dansker Malene Folmer Jensen og Acapello Foldager, som første uplacerede med 69,292 %. Resultatlister  Malene Folmer Jensen og Acapello Foldager (Arkivfoto: JP-Photo)    