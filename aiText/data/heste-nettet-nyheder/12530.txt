Hubertusjagt uden stor dramatik
2016-11-06T23:16:25
I dag blev årets Hubertusjagt afholdt i Dyrehaven nord for København. I år var det til en start en kold og våd fornøjelse og uden den store dramatik, da kun en enkel rytter faldt af på den omkring 11 km lange rute med i alt 32 forhindringer. Desværre for publikum var det ikke i magasindammen vedkommende faldt af.  Vinderen af årets Hubertusjagt blev Mette Kaufmann med Churchtowns Star. Normalt plejer hun at ride som master i Hubertusfeltet, men i år var denne post skiftet ud som deltager i løbet, hvilket gav hende muligheden for at deltage i opløbet. Det blev Lærke Højgaard Mortensen med Tibacco der blev nr. 2 og nr. 3 blev Karin Faber med Shaitan. 4. pladsen gik til Nini Hertz Gufler på Queentina.  For ponyerne blev det den kun 12 årige Ida Ursin med Tamson som løb med sejren i opløbet. Camille Nielsen Hartvig blev nr. 2 med My Dun Bawn samt nr. 3 blev Cecilie Christensen på Bubbi.  Kilde: ridehesten