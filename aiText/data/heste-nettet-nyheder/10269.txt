Danmarks længste riderute indvies   VIGTIGT
2013-10-15T09:23:21
Mange frivillige personer har i gennem lang tid arbejdet på at få etableret en riderute i Nordvendsyssel - et projekt som har været lang tid undervejs og har krævet mange frivillige kræfter og ressourcer men også god kommunikation til de Lodsejere, hvis jord ruten skulle gå igennem.   Alt er nu lykkedes og vi kan være stolte af, Danmark har fået den længste riderute på 200 km. Derfor indbydes alle, der har været med til, at projektet er lykkedes til at fejre begivenheden.   Alle de lodsejere, der har lagt jord til rideruten og alle dem, der har været med til at planlægge og etablere rideruten er derfor inviteret til indvielsen, som foregår lørdag den 26. oktober kl. 13.00-15:00. Stedet er Kragskovhede Skovbrug, Jennetvej 248, 9982 Ålbæk.   Til folket vil der være varm suppe og brød. Til hestene er der vand og folde. Kl. 13.00 mødes omkring 100 heste og ryttere ved skovbruget, hvor festligholdelsen foregår. De har redet fra forskellige steder i Hjørring og Frederikshavn Kommuner i løbet af formiddagen.   Der vil være taler af formanden for styregruppen, Svenning Christensen, af en af initiativtagerne til rideruten Anne-Marie Glistrup, af John Christensen fra Frederikshavn byråd og af Borgmester Arne Boelt.   Arrangementet er gratis, men man skal tilmelde sig på denne e-mail lgn@hjoerring.dk   Håber mange af rytterne i området i Nordvendsyssel vil komme og bakke op om projektet på indvielsesdagen og stort tillykke til alle de ryttere, som nu får en fantastisk riderute til deres ture på hesteryg.  Foto: officielle billede tilhørende "rideruten Nordvendsyssel"