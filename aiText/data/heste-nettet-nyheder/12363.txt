Alt for stramme næsebånd
2016-10-10T21:45:01
Konkurrenceheste har generelt alt for stramme næsebånd, der strider imod de almindelige anbefalinger og potentielt kan forårsage gener og smerter for hestene, viser ny undersøgelse. Forskerne bag undersøgelsen anbefaler generelle stramninger i regler og bedre oplysning vedrørende næsebåndets anvendelse   Forskningsstudie præsenteret på ISES konferencen På dette års ISES konference i juni i år 2016, blev et omfattende forskningsstudie præsenteret. Studiet har haft til formål at se nærmere på brugen af næsebånd hos konkurrenceheste, med særlig fokus på hvor stramt næsebåndene spændes. Undersøgelsen afslørede en bekymrende tendens, som der ifølge forskerne bør gribes ind overfor fra officiel side.   Omdiskuteret emne Næsebåndet på hestens hovedtøj har de senere år været et meget omdiskuteret emne, særligt med henblik på hvor stramt næsebåndet de spændes og hvilke potentielle gener det kan forårsage for hesten. På baggrund af denne bevågenhed besluttede et irsk forskningsteam sig for at undersøge hvordan det reelt står til blandt konkurrenceheste i et storstilet studie, der omfattede ikke mindre end 750 konkurerende heste fordelt på 3 forskellige lande.   Resultatet af undersøgelsen blev fornyligt præsenteret af Orla Doherty, fra University of Limerick, Irland på dette års ISES konference, der fandt sted i Saumur i Frankrig i dagene den 23-26 juni 2016.   Objektivt mål for ´to-finger´ princippet Studiet blev gennemført af Dorety og hendes hold af forskere med assistance fra den berømte hestevelfærdsforsker Paul McGreevy fra Sydney University i Australien. De 750 konkurrenceheste, der indgik i undersøgelsen, som blev undersøgt umiddelbart før og efter deltagese i en natrional eller international konkurrence afholdt i et af følgende tre lande: England, Irland og Belgien. Til måling af hvor stramt næsebåndene var spændt, benyttedes ISES næsebåndsmåleren, som anses for at være et objektivt måleværktøj for det velkendte praktiske to-finger princip (den almene rytterregel om, at man skal kunne indpasse to fingre under næsebåndet).   Alt for mange stramme næsebånd Resultaterne fra undersøgelsen afslørede en bekymrende tendens. Kun ca. 7% af næsebåndene var løse nok til at blive godtaget under 'to-finger' princuppet. Ialt 19% lå på niveauet der svarende til 1,5 finger og 23% svarende til 1 fingers bredde. Langt den største andel på 44% havde imidlertid så spændte næsebånd, at selv ikke spidsen af måleapparatet kunne presses ind under næsebåndet fra den frontale side.   Forskel på discipliner Forskerne fandt at strammeste næsebånd blandt military hestene, skarpt efterfulgt af dressurhestene. De mest liberale næsebånd blev fundet blandt heste der deltog hunter klasser.   Derfor skal det tages alvorligt Ifølge forskerne ligger næsebåndet på et sted på hestens hoved, er omgivet af mange typer af sensitivt væv. Der ligger som bekendt knoglevæv meget tæt under huden på hestens hoved, men også hestens gummer ved tænderne den infraorbitale nervebane der transporterer neurologisk information til og fra hestens næse bliver ofte berørt af næsebpndet, foruden en mængde centrale muskler og vener der er vigtige for næringstlførslen. Det er også tækeligt at kæbebenet ligeledes bliver hæmmet i bevægelse, som følge af et stramt næsebånd, mener forskerne.   Hestens velfærd påvirkes Det potentielt skadelige tryk der opstår som følge af tryk fra udstyr svarende til alt stramme næsebånd er allerede blevet fastslået af tidligere studier også blandt andre dyrearter (seler/halsbånd m.v.) peger bl.a. på at der kan opstå vævsskader hos dyret, men der er ifølge forskerne behov for yderligere forskning specifikt for heste.   Ifølge Doherty, så er hyppigheden og det faktum at næsebåndene spændes så stramt, som denne undersøgelse har fundet, tilstrækkeligt til at forvente at det potentielt medfører et ikke ubetydlig ubehag og decideret smerte hos hesten, som alt andet lige vanskeligt at rettfærdiggøre udfra et velfærdssynspunkt.Særligt når man ved, at strykket på næsebåndet i forrbindelse med f.eks. springning eller lignende, kan blive forøget op til tre gange i forhold til den statiske måling som blev foretaget i undersøgelsen.   Forskerne mener på baggrund af undersøgelsen, at der er behov for yderligere belysning af emnet, og at der er behov for mere regulering på området og bedre uddannelse af undervisere, for at beskytte hestene fra de gener et for alt stramt næsebånd kan resultere i.   Vi ryttere kan evt. starte ud med at sikre os, at vi opfylder den gamle velkendte rytter vejledning, at vi skal kunne indpasse to fingre under næsebåndet, for at sikre os at vi ihvertfald gør minimal skade på vores heste - indtil forskerne har flere resultater klar til os!      Et stramt næsebånd kan pådrage hesten ubehag og smerte mener forskere