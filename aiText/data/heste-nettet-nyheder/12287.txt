Søren Møller Nielsen ny Danmarksmester!
2016-06-05T17:43:53
Søren Møller Nielsen red som sidste rytter ind i finalerunden for senior på Velerne. Han var eneste rytter med 0 fejl, og hvis han red med 0 fejl var han sikret guldet. En enkel bom ville medføre en omspringning med Thomas Velin med Chopin van het Moleneind, mens to bomme stadig gjorde ham sikker til en sølvmedalje. Tre bomme ville sikre ham minimum en bronzemedalje efter en omspringning med Søren Nørgaard Pedersen på Tailormade Carina, så han lå rimeligt sikkert i svinget til en medalje. Søren kommer sikkert rundt på banen, men på sidste forhindring falder der en bom, og ærgrelsen var tydelig at spore både hos publikum men også hos Søren. Men hvad Søren ikke helt formåede i finalerunden, formåede han så absolut i omspringningen mod Thomas Velin! Thomas var første rytter i omspringningen, og han red en sikker og rimelig hurtig tur. Men hele to sekunder lykkedes det Søren at hive af tiden, og ærgrelsen som var så tydelig at spore efter finalerunden var afløst fuldstændig af glæde, da Søren nu var Danmarksmester! Thomas Velin vandt sølvmedaljen og Søren Pedersen fik bronzemedaljen på den unge men meget velspringende Carina. Det er muligt at se den samlede resultatliste HER.