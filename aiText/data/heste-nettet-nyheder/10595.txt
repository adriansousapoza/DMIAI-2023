Kunne du tænke dig at ride TREC? Så kom med på kursus!
2014-03-16T17:00:01
Kan du lide at ride i naturen, og har du lyst til at ride stævner? Så er TREC måske noget for dig, og så kan det være en god idé på forhånd at deltage i et af de kurser, der er i løbet af i år. Måske du også bare vil høre lidt mere om TREC, og så er det også en oplagt mulighed.   Der udbydes tre TREC-kurser i 2014 Tilmeldingsfrist til de tre TREC-kurser, der bliver afholdt i år, er lige om hjørnet. Her får man en grundlæggende viden om TREC. Kurserne er for ALLE der vil lære noget om TREC. Du får en grundlæggende viden om TREC, hvordan I kan afholde TREC-stævner, hvad der kræves af hjælpere og hvordan øvelserne bedømmes. Vil I gerne i gang med TREC er det oplagt at deltage i et kursus. Det er slet ikke så svært at komme igang med.   Er du rytter og gerne vil ride TREC er det oplagt at deltage i et af kurserne for at få et indgående kendskab til TREC.   Kursusindholdet er:  Baggrunden for TREC Gennemgang af regler for TREC Ideer til forhindringer Opbygning ag orienteringsbane Opbygning og bedømmelse af gangartstest Opbygning og bedømmelse af forhindringsbanen Funktioner på banen Sammentælling og resultater  En del af kurset består af praktisk træning i at bedømme og vejlede TREC-ryttere. I løbet af dagen vil det være afveksling mellem teori i et lokale og præsentation af de forskellige elementer der findes i TREC i hal eller udendørs.   Kursusdage: Slagelse Rideklub d. 29.marts 2014 Hinnerup Rideklub d. 30.marts 2014 Egum Rideklub d. 5. april 2014   Tilmelding skal foregå via DRF GO!   Læs mere om kurset her  