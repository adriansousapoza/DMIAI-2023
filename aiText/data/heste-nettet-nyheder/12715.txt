App til træning og forebyggelse af skader
2017-01-16T20:27:07
Drømmer du om en app, der kan fortælle dig, om du træner dun hest korrekt og sladre om der er en skade på vej, eller om en appder kan give dig nyttige informationer om hvordan du kan forbedre din træning og forebygge skader, via din telefon, så behøver du ikke drømme længere   Din telefon kan sladre om skader Hvad hvis din telefon kunne fortælle dig, at din hest arbejder asymmetrisk, så der måske er en skade på vej? Eller fortælle dig, at du faktisk ikke har trænet så intenst, som du troede? En ny app til din hest giver dig værdifulde oplysninger, som du kan bruge til at forbedre din træning og forebygge skader.  ArionSensor kan påsættes på krydset af hesten, hvor det også vil give præcise målinger for symmetri indeks. Sensoren sættes på ved hjælp af smart påsætningsmateriale, som medfølger.   App og sensor til både elite- og amatørrytter Ridning er en populær sport, som dyrkes af rigtig mange danskere. Men det kan også være en dyr hobby at være hesteejer. Særligt hvis hesten bliver skadet, kan det have store omkostninger. Ofte opdages problemet for sent, og skaden kan være uoprettelig. Men nu er hjælpen på vej. Den århusianske startup-virksomhed NRKsensors ApS fokuserer på innovative løsninger til ryttere og hesteinteresserede og har derfor udviklet den unikke app-løsning 'Arionsensor'. Appen har til formål at hjælpe ryttere og hesteejere med skadesforebyggelse og hjælpe med at forbedre den daglige træning og optimere præstationen til stævner og turneringer.   Subjektive evalueringskriterier for træningspas "En stor udfordring i moderne hestesport er, at mange rytteres træningsindsats ofte baseres på subjektive evalueringskriterier, hvilket er uhensigtsmæssigt i forhold til at forbedre sin træning og øge sin kompetitive fordel. Samtidig er mange ryttere ikke opmærksomme på hestens faresignaler inden en skade," siger Nils Kristensen, som er partner i NRKsensors ApS og tilføjer, at: "Vi har udviklet Arionsensor til både amatør- og eliteryttere, så man nemmere kan holde styr på sin træning gennem blandt andet en automatisk logbog. Appen præsenterer desuden objektive målinger af træningen og holder fokus på hestens symmetri, hvilket er gavnlige forhold, når man skal blive en bedre rytter, men også have en sund og balanceret træning, så hesten undgår skader".   Dansk Ride Forbund og OL-rytter bruger Arionsensor Når man har downloadet Arionsensor til sin smartphone, skal den fysiske sensor blot placeres på hestens ryg og pege frem mod hestens hoved, og så er den klar til at registrere hestens mindste bevægelser og sende data direkte til rytterens smartphone.   Afprøvet af ryttere En rytter, som har gjort brug af Arionsensor og opnået gavnlige forbedringer, er elite dressurrytter og OL-deltager, Caroline Cecilie Nielsen, som beta-testede appen frem mod de Paralymbiske Lege i Brasilien i 2016. Og hos Dansk Ride Forbund er man meget begejstrede for udviklingen og ser et stort potentiale i Arionsensor.   Elite- og talentchef, Kimi Gerd Nielsen fortæller, at:"Det er utroligt spændende, hvad Arionsensor kan give mine ryttere og mig selv af information og hjælpe os på vej med bedre træningsoptimering. Vi kan helt sikkert få stor gavn af at bruge appen, og jeg glæder mig allerede til at teste den sammen med flere af vores elite ryttere".   Hjælp til at optimere træning ArionSensor, giver ryttere og trænere en unik indsigt i hestens træning og performancemønstre, der hjælper ryttere med forøgelse af deres konkurrenceevne. ArionSensor henvender sig ifølge producenten til alle; både kompetitive amatører samt professionelle inden for dressur og spring.   Virksomheden samarbejder med Team Danmark, Dansk Ride Forbund og Højgaard hestehospital og har i 18 måneder testet hos flere forskellige testpartnere.   Kilde: DRF      ArionSensor en ny app, der kan hjælpe dig til korrekt træning af din hest og forebyggelse af skader