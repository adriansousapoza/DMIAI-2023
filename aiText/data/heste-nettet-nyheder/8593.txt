5.1 Youth Match World Tølt
2012-02-25T11:20:25
I femgangen for landskampen mellem de danske, svenske og norske landsholds-ungdomsryttere skulle disse tre ryttere konkurrere i den svære femgang 5.1:   Ditte Byskov (DK) - Dofri frá Oddsstödum Sandra Johnsson (S) - Ari från Stora Öllstorp Liv Runa Sigtryggsdottir (NO) - Svadilfari fra Bergkåsa   Der skulle fremvises: Langsom til middel tempo tølt Langsom til middel tempo trav Middel skridt Langsom til middel tempo galop Pas     Danske Ditte Byskov lagde sig i spidsen allerede efter 1. del og beholdt sin placering også efter traven. I skridten fik svenske Sandra et 7 tal og et 7,5 tal, hvilket var nok til at placere sig som nr. 1, og flytte danske Ditte ned på en 2. plads.   Publikum var med Ditte, som red en flot galop-præstation på Dofri fra Oddsstödum og der blev klappet meget af hende imens hendes galopkarakterer blev annonceret og da Dittes galopkarakterer var højere end hendes to konkurrenters betød det, at hun igen lå på 1. pladsen, dog delte hun den nu med Sandra Johnsson.   Derfor var pas-disciplinen den del som nu ville blive udslagsgivende for det endelige resultat, hvilket det også blev.   Hver deltager fik 3 gennemløb i passen og der blev vist en del flotte pasgennemløb. Sandras pasgennemløb var ikke optimal præstation, det var til gengæld den norske Livs gennemløb, især det 3. gennemløb, som fik hele salen op af stolene med store klapsalver og hujen og piften.   Og med hele 3 x 7,5 taller fra dommerne fik Liv Runa Sigtryggsdottur en meget fortjent 1. plads i 5.1, efterfulgt af Ditte Byskov og Sandra Johsson på 3. pladsen.   Liv vandt suverænt og meget overbevisende pas-gennemløbende og kunne endelig give Norge en 1. plads i den nordiske dyst imellem de 3 lande i World Tølts Youth Match.