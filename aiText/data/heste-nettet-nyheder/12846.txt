Danske Søren Pedersen vinder to gange i Neumünster 
2017-02-19T23:50:25
Søren Pedersen har klaret sig rigtigt godt i denne weekend, til det CSI3* stævne i tyske Neumünster. På Tailormade Chaloubet vandt han i går 150 cm, efter at være den hurtigste af kun 2 fejlfrie runder i omspringningen, hvor der i alt var 12 ekvipager med i omspringningen. Det var i et stjernespækket felt, at Søren Pedersen leverede dette fantastiske resultat. Endnu en dansker klarede sig rigtigt godt i klassen. Det var Lars Bak Andersen med Arcado L, der også havde redet en flot fejlfri hovedrunde. Desværre blev det til en enkel bom, og med tiden 42.83 sek rakte det til en 7. plads. Resultatet af klassen kan ses HER. Det er ikke de eneste placeringer, som de to danske herre hev hjem. Allerede i fredags i 145 cm sejrede Søren Pedersen med Tailormade Chaloubet, og lige i hælene på ham var ingen ringere end Lars Bak Andersen med Arcado L. Resultatlisten kan ses HER. I en anden 150 cm klasse lykkedes det Lars Bak Andersen at hive en 8. plads hjem med Quel Filou 13, efter det blev til 5 fejl i 2. fase i klassen. Resultatet kan ses HER.   I dagens Grand Prix lykkedes det Søren Pedersen at ride endnu en placering hjem - her blev det på Tailormade Carina, hvor parret desværre ikke kom med i omspringningen, efter de som eneste ekvipage i feltet fik 1 tidsfejl. Men tidsfejlen var nu rigeligt til at placere dem på en 6. plads. Vinderen af dagens Grand Prix blev tyske Philip Rüping med Clinta, som arbejder for Paul Schockemöhle i Mühlen. Resultatet kan ses HER.    Søren Pedersen og Tailormade Chaloubet. jp-photo