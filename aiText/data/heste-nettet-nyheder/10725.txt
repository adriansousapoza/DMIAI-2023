Magnesium forebygger OCD
2014-05-23T11:12:43
Supplement af magnesium til føl, reducerer hyppigheden af konstaterede OCD tilfælde hos føl, konkluderer nyt hollandsk forskningsstudie   Magnesiums mulige indvirkning på hyppigheden af OCD forekomster har hidtil været ukendt. Derfor satte et hollandsk forskerhold sig for at undersøge om spormineralet evt. har en indvirkning på den frygtede knoglelidelse.   Magnesium - positiv påvirkning af OCD Resultaterne af et nyligt gennemført forskningsprojekt er netop blevet offentliggjort i det anerkendte veterinære fagmagasin Journal of Equine Veterinary Science, og konkluderer på baggrund af to gennemførte studier, at Magnesium tilskud, har positiv indvirkning på at reducere hyppigheden af ocd forekomster hos føl.   Forsøg med føl og hopper Dr. Guillaume Counotte og hans forskningskollegaer Gerrit Kampman og Vincent Hinnen, udførte de to studier. Det første studie omfattede 5 stutterier og en population på i alt 64 hopper med føl i alderen fra 0 til 5 måneder, som blev ligeligt inddelt i to grupper. De to grupper fik tildelt henholdsvis mineraltilskud, og et placebo produkt. Der blev indsamlet blodprøver fra føllene da de var 2, 8 og 16 uger gamle. Samtidigt blev der indsamlet prøver fra hoppernes modermælk. Knogle bio-arkører og mineralerne calcium, fosfor og magnesium blev målet i blodet fra føllene og tilsvarende i hoppemælken. Ved afslutningen af forsøget, blev føllenes knæled, haseled og kodeled røntgen undersøgt og gradueret efter tilstedeværelsen af OCD.   Forskel på placebo- og forsøgs-gruppe I gruppen med føl, der havde fået mineraltilskud, fandt forskerne OCD indikationer hos 21,9% af føllene, sammenlignet med hele 41,9% blandt gruppen af føl og hopper, der havde fået placebo produktet.   I det andet forsøg, som blev gennemført på tværs af seks stutterier, blev 5-12 måneder gamle føl opdelt ligeligt i to grupper, hvor igen den ene gruppe fik mineraltilskud, mens den anden gruppe fik et placebo produkt.   Både i starten af forsøget og ved afslutningen, blev der taget blodprøver fra alle føl, som efterfølgende blev analyseret som i det første forsøg. Ligeså blev der taget røngten af føllenes led. Counotte og hans kolleger, fandt at der for de 5-12 måneder gamle føl, ingen ændring var I OCD hyppigheden, før og efter, for gruppen af føl, der havde fået placebo produktet, mens der var et fald I andelen på 14,3 % for OCD forekomsten blandt de føl, der havde fået mineraltilskud.   Forskerne konkluderede på baggrund af forsøget, at et supplement af magnesium til føl, reducerer forekomsten af OCD.   Kilde: Feeding Magnesium Supplement to Foals Reduces Osteochondrosis Prevalence Guillaume Counotte, Gerrit Kampman, and Vincent Hinnen. doi:10.1016/j.jevs.2013.12.009      Trakehnerhoppeføllet Instanzia (e. Aston Martin/ EH Schwadroneur) Forsidefoto: Tine lessèl