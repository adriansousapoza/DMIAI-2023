Dressurens Venner inviterer til dressur-clinic
2012-05-07T14:07:50
Torsdag den 10. maj kl. 17.45 på Middelfart Ridecenter afholder Dressurens Venner en dressur-clinic, hvor der bliver sat fokus på dressuren set med dommerens øjne, fult op med en "live" demonstration og debat. Tag venner og bekendte med og få en god oplevelse og bedre forståelse for bedømmelserne.   Set med dommerens øjne Foreningen har valgt at sætte fokus på dressurdommerens bedømmelser i dressur-clinic'en, der afvikles på Middelfart Ridecenter. Der vil være åben debat mellem dressurdommer, ryttere og publikum efterfølgende. Dommeren er Hans-Christian Matthiesen, der er international dressurdommer, og rytterne er Anna Kasprzak - udtaget til OL-bruttotruppen 2012, Maria Andersen - Blue Hors og Mille Larsen Warncke - juniorrytter. Det hele styres og bindes sammen af redaktør Britt Carlsen fra "Ridehesten".   Der er fri entré for medlemmer af Dressurens Venner. Entréen for ikke-medlemmer er på 100 kr. inkl. medlemskab for 2012.   Som afslutning på arrangementet har du mulighed for at blive på ridecenteret og deltage i en 2-retters middag for 150 kr. Tilmelding til middagen skal ske til Thomas på mail: tm@nissengroup.dk senest søndag den 6. maj.   Arrangementet afholdes i forlængelse af foreningens generalforsamling som starter kl. 17.00. Man er velkommen til at overvære generalforsamlingen.    Dressurens Venner   Kilde: DRF    Maria Anita Andersen (Arkivfoto: JP-Photo)  