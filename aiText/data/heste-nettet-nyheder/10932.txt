Mange mundlæsioner hos konkurrenceheste   Fagligt
2014-08-29T17:16:59
Et chokerende stort antal heste har mund læsioner som er bid-relaterede. Det er konklusionen af en omfattende undersøgelse, der er gennemført blandt islandske konkurrenceheste.   Mange mundlæsioner En stor undersøgelse, har afsløret et meget stort antal læsioner i mundregionen hos islandske konkurrenceheste. Ud af de i alt 424 heste, der blev undersøgt før de indledende konkurrencer ved to større stævner, havde hele 184 bid relaterede læsioner i mundregionen. Det svarer til chokerende 43 % af samtlige de undersøgte heste.   Bid-relateret Læsionerne blev af forskerne inddelt i forskellige grupper og klassificeret efter deres alvor. 152 af hestene svarende til 36 %, havde - hvad der blev klassificeret som - milde skader. Det var som oftest skader i hjørnerne af mundvige, læber eller gummer. Andre 32 heste, svarende til 7 %, havde læsioner som forskerne anså som alvorlige.   Forskerne fand,t at de forskellige typer af skader og alvoren af skaderne var relateret til de forskellige typer af bid der blev anvendt på hestene.   Seks af hestene blev redet med det traditionelle islandske bid, og ingen af disse heste havde nogen læsioner.      Det traditionelle islandske bid   Truet velfærd Forskerne konkluderer at ryttere af hensyn til hestenes velfærd bør være meget opmærksomme på, hvilket bid de anvender og på risikoen for potentielle følgeskader.   Ligeledes giver studiet anledning til, at forskerne stiller spørgsmålstegn ved det korrekte og velfærdsmæssige ansvarlige i den høje hals- og nakkebæring, som forlanges i konkurrencer for islandske heste.   Studiet blev gennemført af 3 islandske forskere og er offentliggjort i Acta Veterinaria Scandinavica 2014. Læs hele forskningsartiklen her   Kilde: Bit-related lesions in Icelandic competition horses. Sigríður Björnsdóttir, Rebecka Frey, Thorvaldur Kristjansson and Torbjörn Lundström. Acta Veterinaria Scandinavica 2014, 56:40 doi:10.1186/s13028-014-0040-8      Mundlæsioner som følge af tryk fra biddet