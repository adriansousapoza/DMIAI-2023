God løsspringning i Herning
2017-03-08T23:27:13
I dag var der første runde af hingstekåringen for de springbetonede hingste. De blev udsat for en omgang løsspringning, hvor flere heste sprang ganske overbevisende. Yderligere var der godt med publikum, og når de bedste hingste sprang eminent, blev det også honoreret med klapsalver.    Der var ikke mange hingste på programmet i dag til dagens løsspringning i Equsana Arena. Men der var tale om god kvalitet for de flestes vedkommende, og dagens runde er en del af den samlede bedømmelsen. Der var særligt et par hingste, som virkelig gjorde sig bemærket. Ville du godt have haft set dagens løsspringning, men fik du det ikke set, så er det heldigvis stadig muligt at komme fredag, hvor hingstene skal løsspringes for anden gang. I morgen står den på fast bund fra kl. 9 i Danish Computer Group Arena, hal E.     Arkivfoto. jp-photo.dk