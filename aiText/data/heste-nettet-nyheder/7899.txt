Dansk dynamit i VM finalen søndag
2011-07-17T10:50:52
Verdensmesterskabet i Mounted Games for hold er i fuld gang på Vilhelmsborg hvor 16 nationer hele weekenden har dystet om titlen som verdens bedste, og i dag søndag er finalerne under afvikling.  Foto: JP-Photo.dk De danske ryttere har klaret sig rigtig godt, og har dermed kvalificeret sig til at ride i A-finalen. Der er 7 nationer der skal ride A-finalen, og dermed er det dem der dyster om at blive de nye verdensmestre. De regerende mestre fra Irland, har ligeledes kvalificeret sig til A-finalen og skal altså dermed dyste mod de danske ryttere.  Foto: JP-Photo.dk Selvom vejret ikke viser sig fra sin bedste side på Vilhelmsborg, så er der høj stemning blandt det heppende publikum, der kommer fra hele verden for at heppe. Har du ikke mulighed for at komme til Vilhelmsborg, så kan du følge finalerne på Heste-Nettet hele dagen via live streamingen, Der rides helt til kl. 17.15, og det første heat i A-finalen starter kl. 11.00. Du kan se live streamingen her.  Foto: JP-Photo.dk  Foto: JP-Photo.dk  Det danske hold Foto: JP-Photo.dk