Pæne resultater i fredagens Team Test   Opdateret
2011-09-03T08:37:38
Fredagens konkurrence bestod af Team Testen, som er 1. del af holdkonkurrencen, og de danske ryttere gjorde det rigtig godt.  I grad IV, som var dagens første klasse, blev Henrik Sibbesen og Rexton Royal nr. 2 med 73.406%. Line Thorning Jørgensen og DiCaprio blev nr. 3 med 71.500% og Charlotte Skovlund Jensen og Urstar af Hvarre blev nr. 11 med 63,219%. I grad II har Danmark kun en rytter med, Caroline Cecilie Nielsen. Caroline og Leon opnåede en 5. plads med 70.095%. I grad Ib blev Stinna Tange Kaastrup og Labbenhus Snøvs nummer fire med 70.591% Man må sige, at det er nogle meget høje procenter der rides til, men sådan skal det være, når det er EM. Efter dagens ridt har fire ryttere opfyldt kvalifikationskravene til PL 2012 i London. Det er Henrik W. Sibbesen, Line Thorning Jørgensen, Caroline Cecilie Nielsen og Stinna Tange Kaastrup. Som stillingen ser ud nu fører England med Danmark på andenpladsen og Tyskland på tredjepladsen. Det er altså kun den foreløbige stilling. Når lørdagens individuelle konkurrence er færdig kender vi det endelige resultat. Nu venter vi spændt så på lørdagens ridt.