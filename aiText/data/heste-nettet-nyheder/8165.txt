EM guld- og sølvvinder vandt i Odense
2011-10-22T00:06:35
Tyske Carsten-Otto Nagel måtte nøjes med sølv ved EM i springning denne sommer i Madrid, men her til aften kunne han trøste sig med sejren i AB 19 Cup og med sejren trække en splinterny Böckmann-trailer hjem.   På den 10-årige Carnute-datter Rarität viste Carsten-Otto Nagel suveræn springning og uden at oversatse stoppede de tiden på 33,00 sekunder. 0,46 sekunder langsommere red ligeledes tyske Phillipp Rüping på Cuincy (Holst. e. Calato/Contender) og henviste dermed den dansk/norske kombination Crelido (Holst. e. Calido I/Raimondo) og Stein Endresen til tredjepladsen.  Andreas Schou og What's Next sluttede som bedste dansker på 7. pladsen med en fejlfri hovedrunde og omspringning. Den regerende danske mester Thomas Sandgaard fulgte efter på hingsten Amarone (Westf. e. Arpeggio/Potsdam), ligeledes efter en fejlfri omspringning.  Det høje niveau i dagens klasse tegner godt for en særdeles spændende Grand Prix-klasse i morgen lørdag, og stemningen i Arena Fyn var allerede i dag helt i top.