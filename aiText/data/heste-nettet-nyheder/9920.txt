Eldorado og Dansk Ride Forbund indgår samarbejde om rideudstyr
2013-04-25T08:45:02
Eldorado er Dansk Ride Forbunds officielle leverandør af rideudstyr. Forbundet og rideudstyrsgrossisten har indgået en 2½ årig samarbejdsaftale til gavn for både bredde og elite. Aftalen indebærer, at de danske landshold får træningsudstyr fra CATAGO og Casco, og derudover arbejdes der på et fordelsprogram for klubbernes medlemmer. Rideudstyr til gavn for bredde og elite Frem til udgangen af 2015 vil de danske landsholdsryttere være udstyret med rideudstyr fra CATAGO og Casco. "Vi er rigtig glade for at have indgået en aftale med Eldorado, der kommer både medlemmerne i vores klubber samt vores landshold til gode. Eldorado er en grossist, der leverer kvalitetsprodukter, og derfor er vi rigtig glade for, at Eldorado nu er vores officielle leverandør af rideudstyr", siger Jens-Erik Majlund, generalsekretær i Dansk Ride Forbund. "Vi er meget glade for at kunne bakke op omkring dansk ridesport og vi ser mange spændende muligheder for at udvikle vores samarbejde med Dansk Ride Forbund", siger Pernille Lausen fra Eldorado.Stærk samarbejdsaftale Eldorado og Dansk Ride Forbund har indgået en samarbejdsaftale om rideudstyr frem til udgangen af 2015. Samarbejdet skal støtte og udvikle dansk ridesport på både bredde og elite-niveau, samt øge kendskabet til CATAGO og Casco gennem forbundets kommunikationsplatforme.Om Eldorado Eldorado er en grossistvirksomhed med hovedsæde i Haderslev. Virksomheden er en af Skandinaviens førende grossister inden for dyreartikler og rideudstyr. Eldorado Gruppen beskæftiger godt 100 medarbejdere og omfatter også fabrikken AkvaStabil, der producerer akvarier, belysning og butiksinventar, samt e-vet som sælger artikler til veterinærbranchen. Eldorado http://www.eldorado.dk/   Kilde: DRF  Pernille og Per Lausen fra Eldorado