Jóhann R. Skulason er Nordisk mester 2014   Reportage
2014-08-03T12:26:16
Man var nok ikke i tvivl om, hvem guldet ville hænge på halsen på efter udtagelsen i T.1 for seniorer, når Jóhann R. Skulason deltager...I udtagelsen lagde han sig langt foran de andre og red sig dermed direkte i en A-finale. A-finalen som netop er afholdt blev ikke overraskende netop vundet af Jóhannn på Snugg fra Grundet Hus med 8,28. Sølvet gik til den islandske rytter Reynir Örn Pálmason på Tónn frá Melkoti med 8,06 og bronze til svenske Unn Kroghen Adalsteinsson på Hrafndynur frà Hàkoti med 7,94. Både Reynir og Unn gav ham kamp til stregen i den hurtige tølt, begge med mange 9-taller, men da Jóhann suverænt havde fået de bedste karakterer i de to andre opgavedele: langsom tølt og tølt med øgninger på langsiderne, var han ikke til at slå.   Stort tillykke til Jóhann og Island med guldet.   Foto: DI - Jóhann og Snugg