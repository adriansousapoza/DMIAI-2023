Tid til 3. kvalifikation i ECCO Cup for pony
2012-09-26T23:53:43
I weekenden slår Sundeved Rideklub dørene op til 3. og sidste kvalifikationsrunde i ECCO Cup 2012 for ponyer. 27 kat. I-ekvipager og 15 kat. II-ekvipager er tilmeldt kvalifikationsklasserne i ECCO Cup ved ponylandsstævnet. Der er gratis adgang for publikum, der vil opleve dansk ponydressur, når det er bedst, og resultaterne kan følges direkte på DRF Live.   Stillingen inden 3. kvalifikation Følgende ekvipager har lagt sig i spidsen af ECCO Cup 2012 for ponyer efter 3. kvalifikationsrunde:       Kat. I 1. Victoria E. Vallentin (AAR) med Natalina, 200 point 2. Sille Engermann (DAR) med Janine We, 110 point 3. Kristine Koch Bejtrup (AAR) med Dornick-Son, 90 point   Kat. II   1. Iben Olkjær Olsen (AAR) med Magic Manipu,180 point 2.Katrine Groot (SPIP) med Højgårds Boli, 110 point 3. Anne-Mette Lyager (VRK) med Don Chocolo, 100 point    ECCO Cup - for talentudviklingens skyld Formålet med ECCO Cup er at fremme den danske dressurelite inden for dressursporten, så ekvipagerne kan dygtiggøre sig mod internationalt niveau. ECCO Cup'en strækker sig fra kat. II-ponyer til U25 Grand Prix, hvilket skal sikre en rød tråd i de unge talenters karriere. Med en præmiesum på over 160.000 kr. er ECCO Cup Danmarks største ridesportsturnering. ECCO Cup rides årligt over tre kvalifikationsrunder og en finale. Kilde: DRF    Victoria E. Vallentin og Natalina (Arkivfoto: JP-Photo)