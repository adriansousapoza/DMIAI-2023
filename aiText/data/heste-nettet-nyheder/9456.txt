Terrænmestrene blandt fjordhestene fundet
2012-10-11T20:18:59
I slutningen af september blev årets terrænmestre fundet blandt fjordhestene. Prøverne blev afviklet af Fjordhesten Danmark i et praktisk samarbejde med lokalforeningen Vejleegnens Fjordheste., og der var i år rekordstor deltagelse.   Der blev afviklet prøver i tre klasser: Træningsterræn, Terræn Let og Terræn Middel med deltagelse af 52 ryttere, og samtidig var der holdmesterskab med 9 deltagende hold.   Alle deltagere var fra Fyn eller Jylland, så på trods af et fint mesterskab, savnede man deltagere fra de øvrige dele af landet.   Se resultaterne her.    Fjordhestene er alsidige. Her ser vi Mastrup Zola FJH-S 715. I begyndelsen af august blev han og Annette Schmidt Kristensen Europamestre i dressur, men i terrænnet er han også god. Han var med i terræn middel og på det vindende hold, og at forcere en stejl bakke er ikke noget problem for ham.  Fotografer: Mette Kofoed og Charlotte Mouridsen. Billederne er udlånt fra fjordhest.dk    