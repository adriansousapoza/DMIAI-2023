Mordanklaget dyrlæge frifundet
2013-11-11T19:30:08
Retten i Hillerød frikendte i fredags den 38-årige dyrlæge, Mette Hansen, der var tiltalt for at have taget livet af sin mand med en sprøjte af hestemedicinen ketamin i december 2011.   Politiet havde i starten behandlet sagen som en selvmordssag, idet afdøde var selvmordstruet frem til sin død. Sagen tog dog en drejning, der fik politiet til at efterforske det som en mordsag.   Der var flere ting, der pegede på anklagede, der drev klinik fra parrets bopæl. Blandt andet at hun ikke befandt sig hvor hun havde sagt på dødstidspunktet, og man mente desuden at afskedsbrevet fra afdøde var skrevet af anklagede. Det afviste en skriftekspert dog med overvejende sandsynlighed, og anklagede er efter fem retsdage, hvor hun nægtede sig skyldig, frikendt.   Det var en synligt lettet Mette Hansen der forlod Retten i Hillerød fredag eftermiddag.   Kilde: BT.dk  