First Grand Prix 2013
2013-03-30T15:15:01
  First Horse præsenterer endnu engang det internationale ridestævne "First Grand Prix" i Bernstorffsparken d. 23.-26. maj 2013.   Danmarks største udendørs stævne First Grand Prix er et 4- stjernet CSIO springstævne, som hvert år trækker de største internationale topryttere til landet. Det er nu 9. gang at Sportsrideklubben arrangerer dette store stævne og succesen stiger for hvert år. Igen i år bliver alle sejl sat til og vi kan allerede nu se frem til det største udendørs internationale springstævne på dansk jord.     Deltagere fra hele Verdenen First Grand Prixs gode ry og rygte er med til at tiltrække nogle af verdens aller bedste springryttere til Bernstorffsparken. Mange ryttere vil gerne ride det traditionrige stævne, som samtidig er kendt for at være det smukkeste på dansk jord. Derudover er stævnet et 4-stjernet CSIO-stævne, som kvalificerer til både EM, VM og OL. Det er vigtigte point der kæmpes om og det skal nok få stemningen i top.   Perfekte rammer for familieoplevelser First Grand Prix lægger også op til aktiviteter uden for springbanen. Der er mulighed for god shopping hos de mange udstillere, ligesom der vil være et særskilt område med aktiviteter for børn.   Stævnearrangør Jakob Leth fra Sportsrideklubben siger: "Det er nu en fornøjelse at arrangere så stort et stævne i så dejlige omgivelser. Her er alle muligheder for at få nogle dejlige dage i smukke omgivelser sammen med familie og venner."   "First Horse har været med i det internationale ridestævne som titelsponsor i en årrække og sætter stor pris på at være med igen i år. Vi glæder os til at kunne give vores kunder og samarbejdspartnere en unik oplevelse i dejlige naturskønne omgivelser under gode forhold udtaler adm. dir for First Horse, Flemming Parris. "   Kom igen i år og oplev den stemningsfuldte atmosfære i Bernstorffsparken i Gentofte. Billetter kan købes på http://www.billetnet.dk. Her kan købes dagsbilletter eller partoutkort til hele stævnet.   Forsidefoto: CS-Foto.dk