Gode danske resultater til Baltic Cup i Helsingborg
2017-01-23T01:07:34
En række danskere var til start til Baltic Cup i Helsingborg i weekenden. Her blev det til flere gode danske resultater, og dannebrog måtte også helt til tops flere gange. Torsdag var første gang dannebrog måtte til tops. Det var efter at Mikkeline Gransøe red hurtigst med Palou de Ligny i juniorklassen i 120 cm. Fredag var det Rikke Friis der med Blondy Boy sendte dannebrog til tops i 100 cm klassen for kat. 2 ponyer. For 3'er ponyernes vedkommende, var det Olivia Dresler der med Sprinters Magic fik dannebrog helt til tops. 3. pladsen tilfaldt også en dansker, denne gang Emma Ponsaing. I store tur for kat. 2 ponyer, var det lige ved og næsten med dannebrog til tops - her fik Nikoline Dresler med Castleview Max placeret sig på 2. pladsen, og lige efter på 3. pladsen fulgte Freja Høyer Pedersen med Sabrina Fair. I den internationale tur for kat. I ponyerne, lykkedes det til gengæld Theodor Linde at få dannebrog til tops efter den hurtigste runde med Bel Air. Her gik andenpladsen til endnu en dansker, denne gang Caroline Nørgaard Winter. Yderligere lykkedes det Phillippa W. Linde at erobre 1. pladsen med Quabble i 135 cm klassen for juniorerne. Lørdag lykkedes det Laura Normann Olsen at ride sig ind på en 2. plads med Hard Times i klassen 115 cm for kat. I ponyer. I lille tur for kat. II blev det Selma Talarek der løb med sejren, hvor Rikke Friis med Blondy Boy placerede sig lige efter på 2. pladsen. I stor tur for kat. II blev det igen til dansk sejr, efter at Freja Høyer Pedersen med Sabrina Fair var den hurtigste. Også i 125 cm klassen for kat. I blev det til endnu en dansk sejr - her blev det Emilie Heering med Denver, der placerede sig helt i top. På 3. pladsen kom Theodor Linde med Bel Air. I lørdagens sidste klasse blev det til endnu en dansk sejr, da Theodor Linda i juniorklassen var bedst med Grand Cru van Paemel. Søster Phillippa W. Linde fik placeret sig på en 3. plads i klassen. Søndag blev det tid til finaleklasser og Grand Prix. I dagens første klasse blev det til endnu en dansk sejr, da Olivia Dresler med Flashy Gold Finch var aller bedst. 2. pladsen gik også til en dansker, denne gang Camille Emilia Gotterup Heissel. For kat. 2 blev det igen til de to bedste placeringer til Danmark - her var det Line Busk Heltborg med Jazz der var aller bedst, og lige efter fulgte Caroline Knudsen med Phw's Neils. I lilletur for kat. I blev det Laura Normann Olsen der var bedste dansker, efter hun fik placeret sig på en 2. plads. I Grand Prix for kat. III blev det desværre ikke til dansk sejr - men 3. pladsen gik til Caroline Amalie Bak Attermann. I Grand Prix for kat. II blev det til en 2. plads til Nikoline Dresler med Castleview Max og 3. pladsen gik til Freja Høyer Pedersen med Sabrina Fair. I Grand Prix for kat. I blev det igen til en 2. plads til Danmark, denne gang var det Gustav Christian Jacobsen med Rainbows Mocha, der var bedste dansker. Resultaterne fra alle klasserne kan findes HER.