Championatsfinalerne er aflyst
2020-09-25T12:37:35
Dansk Ride Forbund meddeler med beklagelse at championatsfinalerne hos Blue Hors desværre må desværre udskydes som følge af de nye gældende Corona restriktioner med henvisning til forsamlingsforbuddet   Stævneaflysninger - igen Aflysningerne af planlagte stævner fortsætter desværre som følge af Corona pandemiens genopblussen i Danmark.   Finalerne i Pavo og Dansk Ride Forbunds Unghestechampionater skulle oprindeligt have været afviklet hos Blue Hors i uge 41, men pga. de gældende COVID-19-restriktioner, har Blue Hors vurderet, at man ikke kan afvikle finalerne på forsvarlig vis, og derfor udskydes finalestævnet.      Blue Hors og Pavo beklager situationen "Der var ikke noget, vi hellere ville, end at afvikle finalerne i Pavo og Dansk Ride Forbunds Championater for ungheste som planlagt, men vi ønsker ikke at gå på kompromis med sikkerheden, og da vi synes, der er for store usikkerheder forbundet med den nuværende situation, vælger vi at udskyde," lyder det fra direktør hos Blue Hors, Ole Magnus Petersen. "Vi er, i samråd med DRF, kommet frem til den konklusion, at det kan blive nødvendigt at gentænke set-up'et for at muliggøre en afvikling af finalerne i år, og vi vil i løbet af næste uge se nærmere på, hvordan den endelige løsning skal se ud", afslutter han. "Det er brandærgerligt, at vi er nødt til at udskyde finalestævnet, men som jeg ser det, har vi i ridesporten et stort og fælles ansvar for at agere sundhedsmæssigt forsvarligt i den nuværende situation, og derfor kan vi desværre ikke gennemføre som planlagt. Vi krydser fingre for, at det snart bliver muligt at afvikle på en god og sikker måde", udtaler Morten Dueholm Larsen fra Pavo.  Fra DRF's side melders der ud om afvikling af finalerne, så snart det er muligt, men forbundet afventer en udmelding fra regeringen om, hvordan tiden efter 4. oktober kommer til at se ud.      Dansk Ride Forbund meddeler med beklagelse at championatsfinalerne hos Blue Hors desværre må desværre udskydes som følge af de nye gældende Corona restriktioner med henvisning til forsamlingsforbuddet