Hasse til tops
2012-10-20T09:56:51
Til JBK Horse Shows i Odense startede vi dagen med en Grand Prix, sponsoreret af 1st Horse.   Efter tæt kamp om førstepladsen, hvor én af de danske dommere havde Hasse Hofmann på femtepladsen, blev vinderen med 65,936 % den lydige og velgående 12-årige Gribaldi-søn Tiesto med Hasse i sadlen. Som altid er det en fryd for øjet at se Hasses veluddannede heste, der altid lydigt og korrekt under hjælpen bliver fremvist for ganske små signaler.  Førstepladsen blev tæt fulgt op af den unge Sofie Jeppesen med Hedebo's First As e. First Flair R/A-Dur med 65,702 %.  Tredjepladsen gik til svenske Mattias Jansson med den 11-årige Brisbane e. Briar/Amiral med 65,234 %.  Se resultaterne her.  Mattias Jansson og Brisbane (JP-Photo)    Hasse Hoffmann og Tiesto (JP-Photo)