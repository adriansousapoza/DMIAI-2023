Carl Hester i Windsor – SÅDAN skal det gøres!
2017-05-17T00:15:01
Hestetryllekunstneren Carl Hester cementerer sit talent ved Royal Windsor Horse Show ved at opnå dobbelt triumf ved 2017 CDI*4 internationale konkurrence ved Windsor slot. Efter at han torsdag tog sejren i Grand Prix, formåede Hester og Borolo også at vinde Grand Prix Küren ved Royal Windsor Horseshow, i deres første Kür nogensinde   Sejrer overbevisende i Küren Den britiske hestetryllekunstner Carl Hester har gjort igen. Han formåede endnu engang at demonstrere sit beundringsværdige talent for dressur og horsemanship, ved at sikre sig endnu en sejr ved Royal Windsor Horse Show med hesten Bolero, der er endnu en af Team Hesters projektheste ( se her). Hermed cementerer Carl Hester endnu engang sit ubeskrivelige talent for heste. Han opnår hermed dobbelt triumf i sin og den 11-årige vallak Boleros debut på internationalt niveau, ved såmænd at komme hjem med to førstepladser i begge de to internationale firstjernede dressurklasser, i hvilke de har stillet op sammen for første gang nogensinde (se her).   Flydende program med stor præcision Küren blev redet til Charlotte og Valegros første musik "how to train your Dragon'. Hester red et meget fint afstemt, men ikke særligt teknisk vanskeligt program. Til gengæld blev det redet med stor præcision og var meget let og flydende, særligt i traverserne og i changementerne. Det var en særdeles klog satsning af Hester, der gav pote hos dommerne, udet de belønnede det flotte debut ridt med imponerende 79,85 %.   Bolero er på mange måder lidt en modsætning til Carl Hesters Nip Tuck, der er kendt for at have et noget heftigt temperament "Han er en rimelig kold hest og rolig, en blødt bevægelig hest og han begik ingen fejl" udtalte Carl efter konkurrencen og tilføjede: "Han er også meget løs og elastisk, så nogen gange føler du nærmest at du rider på en trampolin, men så formår han virkelig at vise sine gangarter".   Hester vandt også i 2015 For Carl Hester er det at vinde i Windsor noget han har prøvet før. Carl vandt faktisk også sidste gang showet blev afviklet. det var i 2015, da showet nemlig blev aflyst I 2016, på grund af oversvømmelser. Alligevel bliver det aldrig rutine, og er det altid noget ganske særligt for den britiske verdensrytter "Det er dejligt at være tilbage igen i år, da dette sted er et fantastisk sted at ride. Der er intet lig det" udtalte Hester efter ridtet.   Selv feltets to'er var tilfreds med sin placering, og syntes bare det var en kæmpe ære, at blive placeret lige efter den fantastisk dygtige Carl Hester. Hayley Watson-Greaves der er lige så begejstret for at ride i Windsor som Hester selv, udtalte efter budskabet om at andenpadsen med 76,72 % var hendes: "Jeg elskede det. Atmosfæren er bare utroligt derude, og at blive nummer to efter Carl er en fantastisk oplevelse. Det bliver ikke bedre end det". Garath Huges på Don Carissimo sikrede sig også en rosette i klassen, med en score på 76,675 %.      Carl Hester og Borolo tager deres anden Debut sejr ved Royal Windsor Horse Show, med en score på næsten 80% i deres først internationale Kür nogensinde (Foto: Pressefoto)  