Sejr til Alexandra Sørensen
2012-10-18T21:54:48
I dagens Juniorklasse, sponsoreret af Dressurens Venner, blev det Alexandra Sørensen og den 9-årige DV-vallak Camiro Mandø e. Blue Hors Future Cup/Alfarvad Champion der løb af med sejren med 70,482 %.   Alexandra rider på Skanderborg Rideklub, hvor hun trænes af sin far, berider Ulrik Sørensen. Familien har haft Camiro Mandø fra han var føl, og det er ligeledes Ulrik Sørensen der har varetaget uddannelsen.   Andenpladsen gik til Mille Larsen Warncke og Langkjærgaard's Donna Fetti e. Blue Hors Don Schufro/World Cup I med 70,132 %. Donna Fetti er ejet af familien Kasprzak, hvor Mille Larsen arbejder til dagligt.  På tredjepladsen kom Amanda Overgaard og den 11-årige Horsebos Smarties e. Gribaldi/Ramiro's Bube med 68,553 %. Horsebos Smarties er ejet og avlet af Amandas mor Helle Kristensen, og hesten vandt med Michael Søgaard i sadlen 6-års DSA. Smarties har sidenhen været i træning hos Prinsesse Nathalie i Berleburg, hvor ekvipagen sidste år debuterede i Grand Prix i parken.  Alexandra Sørensen