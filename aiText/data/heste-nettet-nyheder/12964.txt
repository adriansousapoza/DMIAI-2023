Lørdagens program til Herning Horse Show
2017-03-11T00:25:29
Halvvejs igennem dette års Herning Horse Show, er der heldigvis stadig rigtigt meget at opleve! Messehallerne er stuvende fulde af gode tilbud, og af lige så mange mennesker på jagt efter lige præcis det, de ikke kan leve uden.   Men ud over de mange gode tilbud, er der en række forskellige arrangementer i dag. Jyske Bank Boxen starter allerede kl. 7.30 med longering af de unge hingste. Kl. 13.00 starter stævnets højeste klasse - det er Stutteri Ask CSI3* Grand Prix, der går i hele 150 cm. Efterfølgende er det kl. 16.00 tid til Blue Hors Unghestechampionat, hvor det er første del der skal igennem med deres testrytter. Fra kl. 19.30 er der Falck Galla Show - har du ikke købt billet endnu, kan det absolut anbefales!   I Equsana Arena, Hal M bliver der også stået tidligt op. Kl. 7.30 starter Kingsland mellem tur i CSI3* 140 cm. Kl. 12.15 er der tid til Skibby HC Intermediare I under CDI3*. Kl. 15.45 er der tid til dette års forårsauktion, hvor flere af de forhåbentligt kårede hingste vil være at finde i kataloget.   De 5 års heste, der skal starte Unghestechampionat i springning, skal ikke så tidligt op. Det er i Danish Computer Group Arena Hal E, at Katrinelund Unghestechampionatet starter kl. 9.00. Kl. 11.40 er der præsentationsklasse af de allerede kårede hingste i springning, og kl. 13.30 er der præsentationsklasse af de allerede kårede hingste i dressur. Dagen slutter i Hal E af med Equsana Youngster Cup med startid kl. 15.30.