Itsabrahma er død 
2011-09-26T15:45:02
Avlshingsten Itsabrahma er blevet aflivet i en alder af 25 år. Den røde hingst virkede både inden for fuldblod, Dansk Varmblod og Trakehner Forbundet.  Der er sorg på Stutteri Hjælmsbjerg i Ugerløse, der ejes af Pia Neltoft. Itsabrahma er blevet aflivet efter en lang karriere som både væddeløber og avlshingst. Den smukke, røde hingst var efter Kind Of Hush-My Habibi/ Habitat og vandt de største løb i hele Skandinavien samt gruppe 2-løbet Grosser Kaufhof-Preis i Tyskland. Desuden var han anden i gruppe1-løbet Prix de la Foret i Frankrig. Som femåring fik Itsabrahma et generalhandicaptal på 100, det højeste tal, der er givet i Skandinavien, og en rekord, der stadig står. Bedste afkom er nok Itsagroom, der vandt fire løb inklusiv Dansk Breeders Cup. Itsabrama var også meget brugt inden for ridehesteavlen og opnåede at få et føl kåret som skuets bedste i Roskilde. Læs Pia Neltofts nekrolog her. Af Hanna Milling, Hestesportens Medier