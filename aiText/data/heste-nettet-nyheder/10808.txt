Kolikoperationer - tør du?   Fagligt
2014-07-16T14:54:11
Står man med en hest med så alvorlig kolik, at dyrlægen ser operation som eneste udvej, skal man overveje det grundigt. Succesraten, er nemlig ikke særligt opmuntrende, viser ny rapport.   En svær beslutning Det er en ubehagelig og særdeles stressende situation, at stå med en hest, der har et alvorligt anfald af kolik. Det bliver først rigtig kompliceret og ubehageligt, såfremt dyrlægens vurdering er, at operation er eneste mulighed for at redde hesten. Der skal træffes en hurtig og afgørende beslutning, som er rigtig svær. Kolikoperationer er omfattende og særdeles bekostelige, men nu viser en ny rapport også, at succesraten ikke er specielt opløftende. Det er viden du skal have med i dine overvejelser, når du træffer din beslutning om du vil lade din hest operere eller ej.   Overlevelsstatistik ikke prangende Et norsk forskerhold har kastet lys over hvor succesfulde kolikoperationer egentlig er. Forskerne har studeret materiale fra 297 heste, der er blevet opereret for kolik på to hestehospitaler i Norge. Datamaterialet strækker sig over en periode på 7 år i perioden fra 2005 til 2011.   De 297 opererede heste bestod af henholdsvis 132 vallakker - svarende til 44 %, 111 hopper - svarende til 33 % og 18 % hingste. I et enkelt tilfælde var kønnet ikke angivet. Median alderen på hestene lå på 7 år.   I alt 78 heste - svarende til 26 % blev aflivet under operationerne, som følge af meget ringe prognoser fra kirurgerne side, der gik på om hestene ville komme sig over operationen. Af de resterende heste, var der en kortsigtet overlevelsesrate på 74 % - svarende til 162 ud af de 219 opererede heste. De 162 heste, der umiddelbart overlevede operationerne, svarer således til blot 55 % af samtlige de heste der blev opereret altså godt og vel halvdelen.   Mindre opmuntrende end anden forskning Forskerne, som har publiceret deres resultater i fagbladet Acta Veterinaria Scandinavia, udtaler, at deres resultater dokumenterer lavere overlevelsesrater end andre tilsvarende studier, hvor man typisk har rapporteret overlevelsesandele på mellem 48 og 85 %. Hvorfor dette er tilfældet, vides ikke.   Yderligere 7 heste - svarende til 19 % af de 297 opererede heste, blev aflivet i den efterfølgende periode efter udskrivelsen fra hestehospitalet. Hestene blev aflivet som følge af fortsatte og gentagne koliktegn, tegn på at hestene var blevet forfangne, haltheder, eller som følge af andre overvejelser om deres generelle helbred. Hermed kan samlede overlevelsesandel som følge af kolik, reelt være betydeligt lavere end de 55 %.   Stedet for læsion er afgørende Forskerne fandt endvidere, at sandsynligheden for at hesten overlevede kolik og efterfølgende operation var dobbelt så stor, ved læsioner i stortarmen frem for læsioner i tyndtarmen. Disse resultater er i overensstemmelse med andre lignende forskningsstudier.   Overvej beslutningen grundigt Der skal således grundige overvejelser til, om du vil lade din hest operere eller ej, hvis du kommer i situationen, upåagtet, at det er en rigtig svær følelsesbetonet beslutning der skal tages, på meget kort tid.   Skal man imidlertid tage de norske forskeres resultater for givet, så skal du ikke være overoptimistisk, hvis du sætter din lid til operation. Det gælder i særdeleshed, hvis din hest har læsioner i tyndtarmen, hvor den den langsigtede overlevelsesrate, meget vel kan udgøreangt mindre end halvdelen af de heste der bliver kolikopereret.    Ses det i sammenhæng med de lidelser, det lange revaliderings forløb, samt de betydelige omkostninger, der er forbundet med kolikoperationer, og ikke mindst den følelsesmæssige rutchebane, som du sikkert kommer til at udsætte sig selv for, så er det en seriøs overvejelse værd, om ikke, det er bedre for både hesten og dig selv, at give den fred i stedet.   Surgical treatment of equine colic - a retrospective study of 297 surgeries in Norway 2005-2011 Bjørn H Wormstrand, Carl F Ihler, Ragnhild Diesen, and Randi I Krontveit. Acta Veterinaria Scandinavica 2014, 56:38 doi:10.1186/1751-0147-56-38   Du kan læse om hele forskningsstudiet her      Hest i anfald af kolik