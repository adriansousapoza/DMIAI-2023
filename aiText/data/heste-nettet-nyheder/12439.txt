World Cup stævne i Oslo
2016-10-13T23:39:26
Det er ikke kun herhjemme at der er godt igang med store stævner. I Oslo afholdes sæsonens første World Cup kvalfikation i springning.  I dag har der været gang i nogle mindre internationale klasser samt første klasse til CSI5*.  Dagens bedste danske resultat gik til Martin Mose Knudsen, da han med Connexion fik placeret sig på en 3. plads i dagens 120 cm klasse.  Vi har også danske Lars Bak Andersen med, som red weekendens første opvarmningsklasse for de deltagende ekvipager i 5*. Her lykkedes det Lars at blive placeret som nr. 19 med Queens Dancer efter der faldt en enkel bom i anden fase. I klassen var der også et andet dansk islæt, da Hello M'lord - i Danmark bedre kendt som den danskkårede hingst Nimble - med Scott Brash i sadlen også blev placeret. Til ekvipagen blev det til en 22. plads efter 5 fejl i anden fase.  Alle resultaterne fra stævnet kan ses HER. 