Razzia mod hestekødssyndikat 
2013-12-18T12:42:03
21 personer er anholdt efter en razzia, der blev gennemført af fransk politi og fødevaremyndigheder, for at forhindre medicineret hestekød i, at indgå i fødekæden som menneskeføde.  At hestekød sælges som menneskeføde, er helt normalt i Frankrig, hvor hestekød er en værdsat spise. Imidlertid anses det heller ikke her, for acceptabel praksis, at medicineret hestekød havner på menukortet. Razzia Medicineret hestekød som menneskeføde, var årsagen til at politiet mødte talstærkt frem og deltog i en omfattende razzia i Frankrig. I razziaen deltog mere end 100 mand, og den involverede hele 11 forskellige franske regioner og var målrettet et omfattende hestekødssyndikat. Flere af de heste, der er blevet solgt videre som menneskeføde, tilhører angiveligt medicinalgiganten Sanofi, oplyser kilder i politiet. 21 anholdt Fransk politi oplyser, at 21 personer er blevet anholdt i forbindelse med razziaen og den omfattende hestekødsskandale.   Personerne er alle blevet anholdt, fordi de har været med til at handle med hestekød, der er blevet behandlet med antibiotika. Det er derfor ikke anset som egnet til at blive spist af mennesker. Den franske fødevareminister, Benoit Hamon, siger ifølge nyhedsbureauet AP, at begrundelsen for at gennemføre razziaen handler mere om fødevaresikkerhed end om bedrageri.   Kilde: BT