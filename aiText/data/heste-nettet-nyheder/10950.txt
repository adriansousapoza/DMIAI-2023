Fra livstruet hest til glansbillede
2014-09-07T21:07:23
Sikke en forvandling! Et af de værste tilfælde af hestevanrøgt, set hos The Horse Trust, er forvandlet til en smuk livskraftig hoppe, men vejen dertil har været lang og udfordret.   Huld på 0,5 En udsultet hoppe i stærk kritisk tilstand kom til velfærdsorganisationen, sammen med to andre heste som desværre døde kort tid efter. Hoppen, som senere blev opkaldt Polly, havde på daværende tidspunkt en huld-bedømmelse på blot 0,5, og befandt sig et knivsæg fra, at gå til de evige jagtmarker.   3 hopper i ringe forfatning Polly, blev fundet af RSPCA den 28. februar i år sammen med de to andre nu afdøde hopper. De bar alle microships, og det s¨ud som om, de havde været asset tidligere, men befandt sig nu i en forfærdelig tilstand. Til trods for efterlysninger efter ejeren i lokalsamfundet, lykkedes det ikke at finde frem til hestenes rette ejer.   Eneste overlevende Den ene hoppe kunne ikke stå på sine ben da den blev fundet, og måtte aflives. Den anden, som blev kaldt Penny, opgav efter en uge, da hendes tilstand fortsat blev ringere. Alene Polly, som oplyses, at være en meget kærlig hest, nægtede at give op og kæmpede for sit liv, med alt hun havde i sin underernærede udsultede krop, en dag ad gangen.   Lang sej kamp Hver gang det så ud til at Polly klarede sig bedre, kom endnu et tilbageslag. Hun havde unormal temperatur, puls og respiration, og hun tog ikke på i vægt. Langsomt kom gennembruddet og hen over sommeren, tog hun langsomt på til de nuværende 466 kg. Hun vil dog formentlig kræve særlig pleje og omsorg resten af livet.   Nyder hver eneste dag Jeanette Allen fra the Horse Trust udtaler: "Det forekommer så lang tid siden Polly ankom hos os. Hendes sag var grusomhed af den værste slags. Hendes tilstand var så forfærdelig, at vi aldrig var helt sikre på, om hun ville klare sig igennem. Hver god dag hun oplever nu er en bonus. Det er ikke slutningen af hendes behandling, men hun har fået en ny start på livet!"   De ansatte nyder nu resultatet af deres indsats. Deres arbejde og Pollys livsgejst, har båret frugt. Det har forvandlet den triste og ringe hest uden fremtid, til en iøjnefaldende smuk hest, der nyder hver eneste dag af sit nye liv!   Se Pollys forvandling fra livstruende afmagret og syg hest, til en iøjnefaldende smuk hoppe. Det er vanskeligt at se, at det er den samme hest.      Polly ved hendes ankomst til velfærdsorganisationen (forsidefoto: The Horse Trust)        Polly på sin første foldtur efter måneders intensiv pjele - og hvilken forvandling! (foto: The Horse Trust)