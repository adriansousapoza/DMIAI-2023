Islænderfolket samles i Herning
2017-07-01T21:41:04
I den næstkommende weekend, fra den 13. til den 16. Juli, valfarter mange islænderryttere, og andre islænder entusiaster til Herning. Årets DM er nemlig lige på trapperne, og der er lagt op til spændende dueller bland landets dygtigste ekvipager.   Der skal afvikles både RID klasser og Gæðingakeppni, og der forventes mellem 250 og 300 startende ekvipager. Heriblandt de forsvarende mestre, flere nordiske mestre og endda også verdensmestre. Stævnet foregår på udendørsarealerne ved Messecenter Herning, og derudover vil der være mulighed for at shoppe og ose hos de tilstedeværende udstillere.   Programmet for stævnet forventes at være ude den 6. juli, hvor det kan findes på Dansk islandsheste forenings hjemmeside her.  