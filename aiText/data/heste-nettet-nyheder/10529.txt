Flotte placeringer til de unge danske ryttere
2014-02-18T22:25:51
De unge danske ryttere har ligeledes redet ved AEG i Norge disse dage og i dagens klasse for ponyer blev det en flot andenplads med 68,740 % til den eneste dansker i klassen, Malene Aborg med Westerhuis Jorik.   I dagens Young rider-klasse blev bedste danske rytter Sabrina Barnekow, der med Eridanus T e. Hohenstein / Catanzaro xx (opdr. Sven-Erik Hansen) besatte andenpladsen med 70,263 %.   Førstepladsen gik ikke til en dansk rytter, men hesten kender vi, idet norske Caroline Jensen vandt klassen med den tidligere avlshingst Blue Hors Develino e. Blue Hors Don Romantic / Waldsohn (opdr. Jytte Knudsen) med 72,149 %. Fjerdepladsen gik til Kristina Rasmussen og Dupran e. Blue Hors Soprano / Dunhill H (opdr. Bjarne Pedersen) med 68,991 %, mens Emma Holm Westergaard og Pantani indtog femtepladsen med 68,289 %. Første uplaceret blev sidste danske ekvipage i klassen, idet Pernille Teidor Olesen og Don Dino indtog sjettepladsen med 68,114 %.   Se alle resultaterne her.  Emma Holm Westergaard og Pantani (Arkivfoto: JP-Photo)  