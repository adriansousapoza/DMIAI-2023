Seriøs Showmanship i strålende sol
2012-08-17T21:04:07
Dagen startede tidligt i Ostbayernhalle i Kreuth. Godt 60 ryttere i alle aldersklasser konkurrerede i Showmanship at Halter i Amateur, Amateur Select, Youth 13 and under og Youth 14-18 år.   Dagens Showmanship at Halter var desværre uden dansk deltagelse, men flere andre nationer var rigt representeret. Showmanship at Halter er en diciplin hvor rytteren trækker sin hest i en ofte kunstfærdigt udsmykket grime. Hesten er klargjort efter alle kunstens regler, og bør naturligvis vises fra sin bedste side. Hesten som sådan bedømmes ikke, derimod er det rytteren og dennes evne til at føre hesten der bedømmes i Showmanship.   JP-Photo.dk   Hesten er klippet, flettet og shinet og ligner oftest en million. Rytterens påklædning består af den obligatoriske hat, jakkesæt og støvler. Nogle ryttere foretrækker det enkle sorte, mens andre går mere til den med outfits i pink, grøn, blå osv. Hesten vises i skridt og jog på lige linie og i volter, og rytteren viser at han/hun kan bakke hesten og få den til at udføre bagpartsvendinger uden at røre hesten.   Dagens Showmanship at Halter resultater kan ses her: http://www.ecqh.eu under resultater.    