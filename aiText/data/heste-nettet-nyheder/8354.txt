Istølt 2012
2011-12-11T18:06:29
Der tælles ned til Istølt 2012 i Frederikshavn den 11. februar 2012.   Istølt Frederikshavn er en topkonkurrence, men er samtidigt et show. En festlig aften med underholdning og frem for alt ren nydelse ved synet af en række flotte tøltere og stærke hingste.   Programmet ser i øjeblikket således ud:   17.00 Dørene åbnes 18.00 Åbnings show 20.00 PAUSE 22.00 Afslutning   Inden selve arrangementet løber af stablen, er der optakt til Istølt i Knivholt Hovedgaard den 4. februar 2012 - mere derom kan læses på Istølts hjemmeside: www.istoelt.dk   Interessen har været overvældende blandt ryttere og hingsteejere/fremvisere, således blev der allerede efter kun 7 dage meldt udsolgt for ryttere til Istølt, og der er kun få pladser tilbage til hingsteshowet. Der vil til Istølt være en markedsplads med boder, hvor publikum kan handle eller blive inspireret, der vil være masser af rideudstyr og kunsthåndværk til ryttere og islænderfolk.   Personer eller butikker som ønsker en stadeplads, kan kontakte Istølt på tlf. +4526881717. Man kan enten betale sig fra en stadeplads eller sponsere præmier til ryttere eller publikum.   Publikum kan købe billet via dette link: www.nordjyskefordele.dk/events/ kommende-event/istoelt-2012   Derudover håber Istølt Frederikshavn 2012 på at kunne invitere publikum til "After Tølt i den blå lagune" - en tematiseret islandsk cocktailbar.   Det forventes at man som publikum kan opleve ca. 35 topryttere og topheste til Istølt og der forventes et publikum antal på ca. 1400 besøgende, der vil derfor være en stærk profilering af de hingste som skal optræde i hingsteshowet, da der i år arbejdes på at teknik-crewet vil forberede "hingstekort" til storskærmen. Her vil hver hingst blive displayet med data og kontaktinfo, så publikum hele tiden klart kan orientere sig.   Istølt Frederikshavn 2012 kan vist kun blive en succes!   Køb billet til en forrygende aften mens de prægtige islandske heste tølter på isen.          