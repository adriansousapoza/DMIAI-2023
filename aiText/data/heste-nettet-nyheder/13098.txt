Mia Hastrup placeret i CIC1*
2017-05-15T10:33:49
Ved det internationale militarystævne i Marbach i weekenden gjorde især Mia Hastrup god figur. Lørdag afsluttedes CIC1* med terrænet og efter en fejlfri tur både der og i springningen dagen forinden kunne Mia slutte på sit dressur resultat. Det rakte til en placering som nummer 12. I CIC3* imponerede Mia også - især på springbanen. Kun fem ryttere lykkedes i at ride fejlfrit og inden for tiden, Mia var den ene. Desværre rakte det ikke helt til placering, et enkelt sekund hurtigere dagen før i terrænet havde været nok, dermed viser Mia at hendes formkurve er for opadgående. Det lover godt for de danske ryttere ved EM senere i år.   Også en af ponyekvipagerne fik hvad hun kom efter i det tyske. Det blev ikke til placering, men det blev til et kvalificerende resultat. Dermed kan Louise Dyhr Andreasen nu planlægge EM for ponyer i Ungarn i slutningen af Juli ind i stævneplanen.   Den kommende uge byder på et af de helt store polske stævner, Strzegorm Horse Trials. Her vil flere danskere forsøge at opnå kvalifikation til EM, der i August skal afvikles netop i Strzegorm.