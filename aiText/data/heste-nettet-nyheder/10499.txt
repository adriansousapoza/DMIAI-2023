Shetlænder – hittebarn ved busholdeplads
2014-02-04T22:14:30
En shetlænder pony blev fundet efterladt, bundet til en pæl ved at busstoppested. Et nyt hjem efterlyses nu til ponyen.   Velfærdsorganisationen HorseWorld blev alarmeret, efter at en lille skimmel shetlænder pony, blev fundet bundet til en pæl ved et busstoppested i byen Bristol i Storbritannien.   Da hestevelfærdsorganisationen ankom til stedet, blev ponyen chikaneret af en flok skolebørn, mens blev ellers fundet i god behold.   Ponyen, som nu kaldes 'Buster', blev efterfølgende transporteret til velfærdsorganiationens lokaler, hvor den gennemgik et fuldt dyrlægetjek.   Den ca. 21 årige hingst, fik ordnet tænder og hove, blev vaccineret og kastreret. Da ponyen har været hingst hele sit liv og blev kastreret i en så sen alder, vil den formentlig fortsat have hingstetendenser, selvom HorseWorld oplyser, at 'Buster' generelt er god til at omgås andre heste.   Hestevelfærdsorganisationen leder nu efter et nyt hjem til bustoppesteds-hittebarnet 'Buster'!   Kilde: Horse & Hound      Shetlænder ponyen 'Buster', der er ved at stige på bussen - måske på vej til sit kommende hjem!  