Lene Ejby Christiansen - vinder af Bundgaard Byg Cup 3. kvalifikation
2014-10-08T01:00:01
I weekenden blev tredje og sidste kvalifikation i Bundgaard Byg Cuppen 2014 afholdt på Middelfart Ridecenter. Det blev Lene Ejby Christiansen, der løb med den samlede sejr efter en 1. plads i lørdagens Intermediaire I og en 2. plads i søndagens Intermediaire l Kür. Nummer to blev John Hvalsø Saul, mens Jim Rasmussen og Anette Ejlersgaard fik henholdsvis en 3. og en 4. plads.   Finale i uge 46 15 ekvipager kæmpede ved 3. kvalifikation om de sidste point og en plads i finalen, som finder sted ved Dressage Events på Blue Hors i uge 46. Vi offentliggør de 20 finalister i løbet af denne uge. Lene Ejby Christiansen/Kjærholm's Abutsiaq ASNR 72,588 (1) 74,167 (2) 146,755 John Hvalsø Saul/Sandbæk's Camry SPR 71,404 (3) 74,5 (1) 145,904 Jim Rasmussen/Donna Chiemena HRB 70,789 (5) 73,708 (3) 144,497 Anette Ejlersgaard/Deep Love KIRK 71,579 (2) 72,375 (4) 143,497 Bundgaard Byg Cup Bundgaard Byg Cup er en kendt og traditionsrig landsdækkende turnering for ekvipager, der har opnået min. 60 % ved start i en Prix St. Georges ved B-stævner eller 63 % ved start i Prix St. Georges ved C-stævner i kvalifikationsperioden. Bundgaard Byg Cup rides over tre spændende kvalifikationsrunder i Intermediaire I og Intermediaire I Kür. De 20 bedste ryttere går videre til finalen for at dyste om den prestigefyldte titel som vinder af Bundgaard Byg Cup. Bundgaard Byg har bygget utallige ridehaller og stalde til dansk ridesport, så udover at give ridesporten en spændende og interessant turnering, tilbydes også en kyndig partner, når der skal bygges til heste og ryttere.   Kilde: DRF    Lene Ejby Christiansen/Kjærholm's Abutsiaq (Arkivfoto: JP-Photo)  