Overflyvning med helikopter omkring Slagelse og Hillerød
2012-06-22T11:44:21
Naturstyrelsen Roskilde gennemfører i disse år projektet 'Den Nationale grundvandskortlægning' af grundvandsressourcerne og deres beskyttelse. Undersøgelserne gennemføres i henhold til Miljømåls- loven.  Naturstyrelsen skal have mere at vide om geologien i områderne omkring Slagelse og Hillerød. Derfor vil der fra sidst i juni til starten af juli 2012 blive udført geofysiske målinger fra luften i disse områder. Undersøgelsesområderne er indrammet med blå, stiplet linje på kortene ovenfor.  Målingerne udføres fra en helikopter, der flyver i ca. 30 meters højde med måleudstyr i form af en ramme-antenne på ca. 15m x 15m monteret under helikopteren. Ved målingerne indsamles data om jordens elektriske modstand til en dybde af ca. 150 meter. Helikopteren flyver langs parallelle målelin- jer med en indbyrdes afstand på ca. 200 meter. Hver linje forventes kun fløjet én gang.  Så vidt muligt vil beboelser og husdyrhold ikke blive overfløjet. Metoden har sidst været anvendt i Næstvedområdet og flyvningen medfører kun begrænsede lydgener lokalt. Støjen kan dog være gene- rende for fritgående heste og andre særlige dyrehold. Mener De at overflyvningen kan være et problem for Dem, beder vi Dem kontakte os inden målearbejdet starter.  Målearbejdet foregår i dagtimerne såvel hverdage som i weekenden. Målearbejdet starter tidligst d. 28. juni 2012 og forventes at vare ca. 2 uger. Startdato og varighed er bl.a. afhængig af vejret og forudgående målinger andre steder i landet og kan derfor afvige fra ovenstående.  Undersøgelserne varetages af COWI A/S og udføres for Naturstyrelsen Roskilde. Yderligere oplysninger kan fås ved at rette henvendelse til projektkoordinator Ole Frits Nielsen, COWI A/S, tlf. 56 40 27 23 eller på mail ofn@cowi.dk. 