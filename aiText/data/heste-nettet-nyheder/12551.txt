Sidste frist for at stemme på danskernes idrætspris
2016-11-17T11:27:16
4600 har allerede stemt, men det er ikke for sent at få det gjort. Afstemningen slutter 18. november kl. 9. Der er 100.000 kr. til vinderen af Danskernes Idrætspris, og derfor er den lokale afstemning, der nu er i gang ude i de forskellige egne af Danmark, omgærdet af en vis spænding. Afstemningen afgør hvilket idrætsinitiativ, der skal gå videre i opløbet fra hvert af de otte P4-sendedistrikter. Siden mandag 7. november har over 4600 været inde og stemme på deres lokale favorit, men mange flere kommer til inden afstemningen slutter fredag 18. november kl. 9. Afstemningen foregår på www.danskernesidrætspris.dk - og alle kan være med. Man kan dog kun stemme én gang. Kilde: DRF