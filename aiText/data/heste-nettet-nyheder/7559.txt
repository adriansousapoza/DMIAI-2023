Matthias Rath sælger Grand Prix-hest
2011-03-24T03:31:08
Den tyske landsholdsrytter Matthias Alexander Rath, har solgt den 11-årige Grand Prix-hest Triviant (KWPN e. Olivi/Saluut/Pastrocio XX) til svenske Charlotte Haid-Bondergaard. Rath deltog i World Cup-finalen på Triviant i 2010, hvor det blev til en 8. plads. På Matthias Alexander Raths hjemmeside, forklarer far og træner Klaus-Martin Rath at salget sker, da de ønsker at fokusere helt og holdent på Matthias' nyeste erhvervelse, hingsten Totilas. Svenske Charlotte Haid-Bondergaard som deltog ved VM i Kentucky for Sverige på holsteneren Lydianus (e. Lorentin I/Caribo GL/Lord) driver til dagligt en salgs- og konkurrencestald på Kronekulla Gård i det sydlige Sverige med sin danskfødte mand, Rasmus Haid-Bondergaard. Se billeder af det charmerende og flotte hjemsted for det dansk/svenske par på deres hjemmeside i dette link