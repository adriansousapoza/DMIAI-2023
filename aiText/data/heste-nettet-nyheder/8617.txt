Fabrix Miss Ésandri solgt
2012-02-29T23:26:55
Guldmedaljehoppen og "Årets hoppe 2009" Fabrix Miss Èsandri er solgt til Luxemburg.  På familien Fabrixs hjemmeside kunne man igår læse denne nyhed. Familien fortæller: "Det har været en helt fantastisk handel, hvor køberen Frederique Buck har været meget lydhør over for vores tanker og ønsker for Èsandri´s fremtid. Vi har flere gange takket nej til interesserede købere, da vi ikke følte at tiden, køberen og budet var rigtig. Men Frederique Buck er kommet med et så godt samlet tilbud, at det kunne vi ikke sige nej til."   I denne fordelagtige aftale har Fabrix ligeledes sikret sig, at Fie Skarsø kommer til at fortsætte uddannelsen af Èsandri.   Familien fortæller: "Vi er simpelthen så lykkelige over at det er lykkedes os, at sikre Fie kan blive ved med at ride hoppen, det ville have været så forfærdeligt at skulle skille dem ad."  Samtidig har Fabrix sikret sig muligheden for at skylle æg på hoppen, og har derved fået en helt unik mulighed, for at få flere afkom efter Èsandri.  Om guldhoppen siger Fie Skarsø.: "Det er en hoppe i verdensklasse, hun er helt fantastisk. Jo svære øvelserne bliver, jo bedre bliver hun bare. Jeg glæder mig helt vildt til at vise hende frem de kommende år."   Fabrix Miss Èsandri får i år en helsøster eller bror, det bliver måske det sidste afkom på den efterhånden ældre hoppe Miss Champo, som fylder i år 23.   Kilde: Fabrixhorses 