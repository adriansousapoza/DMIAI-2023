Kæmpe ridestævne i Odsherred den 5. til 8. juli   VIGTIGT
2012-06-25T08:38:59
D4 HorseShow arrangeres som nytænkning i mellem Odsherreds Rideklub og Vemmelev Rideclub på Odsherreds fantastiske baner på "Nygård", Nykøbing-Slagelsevej 10A, Hønsinge, 4560 Vig. Anmeldelsesfrist mandag 25/6-12   Store doteringer og meget fine ærespræmier I dagene fra den 5. til den 8. juli 2012 er Vemmelev rideclub og Odsherreds rideklub værter ved D4 HorseShow, hvor ryttere fra hele landet er inviteret til deltagelse. Om torsdagen rides de lette klasser (D-klasser)   Fredag og lørdag rides der kvalifikation til enten Aluminium, Bronze, Sølv eller Guld-Touren i spring for både ponyer og heste, således at hvis ekvipagen gennemfører ridtet, giver det adgang til finalen søndag i den pågældende Tour.  I LB Bronze-finalen er der ydermere mulighed for at vinde et Wildcard til HorseHouse-cuppen som rides ved det internationale CSI** stævne i september 2012 i Riderscup.   I dressur afvikles mange individuelle klasser for både ponyer og heste. Torsdag bl.a. også holdklassen Burgerhjørnet Cup, hvor holdet med 4 ekvipager frit kan sammensættes af både heste og ponyer. Der er dækkener og kæmpe is til vinderholdet. Lørdag er højdepunktet Distrikt 4-holdmesterskab for heste. Priserne er helt i bund, lej f.eks stævneboks i 5 dage for kun 700 kr. incl. 2 pk. spåner   Flere oplysninger findes på hjemmesiderne http://www.d4horseshow.dk eller http://www.ohr-d4.dk, som løbende opdateres.   Rideklubberne glæder sig til at byde alle deltagere og publikum velkommen, til nogle spændende dage med masser af smukke heste og ponyer.   Forsidebillede: JP-Photo.dk  