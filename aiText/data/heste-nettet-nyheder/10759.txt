Kasprzak i spidsen for U25
2014-06-07T00:39:35
 Anna Kasprzak (Arkivfoto: JP-Photo)   Selvom Anna Kasprzak ikke havde mulighed for at forsvare sin titel i DM for Senior, grundet en nylig veloverstået øjenoperation på Donnperignon, var dette ikke en hindring for Annas DM deltagelse, idet Anna er under 25, åbnede sig en mulighed for at deltage i DM for ryttere under 25.   Anna Kasprzak sikrede sig en billet til DM, da hun ved landsstævnet i Kolding debuterede Hønnerups Driver e. Romanov/Blue Hors Don Schufro i Grand Prix. Dagens 1. afdeling blev afviklet i Intermediaire II, og sluttede for Anna og Drivers vedkommende på samme facon som ved Landsstævnet i Kolding, med en sejr. Dagens Intermediaire II var Drivers debut og lidt spændinger nu og da blev langt overskygget af Drivers åbenlyse kvalitet og potentiale, hvilket resulterede i et resultat på 71,842 %.   Andenpladsen gik med 69,184 % til Anne Sofie Aaen og Schambuca Sølyst e. Schwadroneur/Alibi, mens Daniel Bachmann Andersen blev nummer tre på Versace e. Flemmingh/Goodtimes med 68,632 %.   Resultat