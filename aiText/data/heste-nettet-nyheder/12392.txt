Super resultater i 7 års klassen samt Sires of the World i Zangersheide!
2016-09-15T23:29:13
I Zangersheide var det ikke kun 5- og 6 års som gjorde det godt. For 7 års hestene og i åbningsklassen for Sires of the World klarede Danmark sig også rigtigt godt. For 7 års lykkedes det Søren Pedersen at ride fejlfrit i 2. fase på Tailormade Chablou e. Chacco-Blue/Baloubet du Rouet i tiden 30.89, hvilket rakte til en 10. plads i dagens klasse. Lige uden for placering kom Kim Kristensen med Albert K e. Heartbeat/Quidam de Revel efter at have redet en fejlfri tur i 2. fase i tiden 33.95 sek. På Tailormade Stina e. Stakkato/Goodman fik Søren Pedersen 4 fejl i 2. fase i tiden 32.26 sek og ligeledes med 4 fejl i 2. fase kom Katrhine Nielsen med Pontiac Nørgaard e. Heartbeat/Come Back II i tiden 35.16 sek. Lars Kragh Iversen fik 8 fejl i 2. fase med Hiteck efter Heartbeat/Cajus. Med 4 fejl i 1. fase kom Christoffer Lindenberg med Jeudi d'Ysenbeeck e. Andiamo/Quidam de Revel og Georgia Timmermann fik 8 fejl med Lillebebegaards Amaflair e. Amarone/First Flair R. I dagens åbningsklasse for Sires of the World lykkedes det Rikke Haastrup at komme ind på en rigtig flot 3. plads med Charleston K e. Carinjo/Corleone efter at have redet tidspringningen i tiden 71.43 sek. Jennifer Fogh Pedersen var med Canstakko e. Canturo/Stakkato også med i klassen, hvor det blev til 4 fejl i tiden 79.84 sek. Det blev også til 4 fejl til Søren Møller Nielsen og Ci Ci Senjor Ask e. Cassini/Contender og de red i mål i tiden 81.32 sek. Det er muligt at se alle resultaterne fra Zangersheide HER.  I morgen fortsætter årets UVM med 2. kvalifikation for 5- 6- og 7 års hestene samt finalen for Sires of the World klassen også bliver afholdt.