Stadig åbent for tilmelding til ponylandsstævne på Vilhelmsborg
2011-02-02T23:55:35
Mandag d. 7. februar er sidste chance for at melde til ponylandsstævne på Vilhelmsborg. Der er altid en særlig stemning til de internationale stævner og selv om du er deltager i landsstævnet, vil du rent oplevelsesmæssigt være en del af det internationale stævne. Kom og rid under Danmarks bedste forhold på baner der er tegnet af international banebygger. Mange europæiske flag ligger klar til at blive hejst til tops for vinderne, æresbukketterne er bestilt og de flotte forhindringer er ved at få en sidste afpudsning. Alle kan deltage og propositionerne er udskrevet så langt de fleste kan deltage: Kat. I ponyerne rider: MB 1* MB1* MB2* Kat. II ponyerne rider: MB1* MB2* MA1* Kat. III ponyerne rider: MB1* MB2* MA1* Gå ikke glip af denne unikke chance for at ride et landsstævne under internationale rammer. Tilmelding sker via Infosport senest mandag d. 7. februar. Kilde: Pressemeddelelse.