Hestepas - nye stramninger
2014-09-22T21:57:56
EU indfører nu yderligere stramninger til hestepassystemet, som følge af medlemslandendes forskellige udmøntning af det eksisterende regelsæt. Ændringerne træder i kraft 1. januar 2016, og vil for nogle lande betyde omfattende ændringer af de eksisterende rutiner.   Nye stramninger påkrævet De mange forskellige EU lande har indtil dato udmøntet hestepassystemet vidt forskelligt. Det er resulteret i tydelige forskelle mellem medlemslandene, og i visse lande har systemet, som f.eks. i Storbritanien tydeligvis spillet fallit. Her er der nemlig rige muligheder for svindel og snyd, antageligt som følge af mange udstedende parter og rod i registreringer og kontroller.   De nye regler skal nu sikre ens vilkår for samtige medlandslande. Det vil ramme de lande hårest, der har haft den mest nonchalante tilgang til de nuværende regler.   Det nye system har til hensigt at etablere et mere pålideligt og sikrere Europæisk system for registrering og identifikation af heste i EU.   Danmark slipper nådigt Danmark kommer formentlig nemt om de seneste stramninger. I Danmark, har vi f.eks. allerede en central udsteder af hestepas, og opfylder allerede mange af de krav der nu bliver stillet til samtlige medlemslande. I Storbritannien er udstedelsen f.eks. lagt ud til en række forskellige organisationer, der ikke alle har en lige stringent tilgang til administrattionen.   Hestepassene ser også meget forskellige ud i nogle lande, og ikke alle lande har indført unikke løbenumre. Det gør, at myndighederne med de nuværende regler, ikke har opnået det man ville, hvilket bl.a. var, at gøre det vanskeligt at svindle med hestepas, samt at gøre det lettere for myndigheder at spore enhver hest - også i forbindelse med transporter.   De nye regler Med de nye skærpede regler bebuder EU, at registreringerne bliver mere pålidelige, og vil reducere mulighederne for, at heste fejlagtigt kan blive slagtet til menneskelig konsum. De reviderede regler, der vil omfatte alle Europas 7 millioner heste, vil kræve, at alle føl bliver udsyret med deres eget hestepas, men unikt identitetsnummer, inden de fylder et år. Dette krav er allerede indført og fungerer i Danmark.   Stramninger minder om det danske system På mange måder vil de nye regler formentlig ikke betyde de store ændringer for de danske hesteejere, idet Danmark allerede har et af de mest strømlignede systemer i EU. Man kan derfor forledes til at tro, at i EU har lænet sig op ad den danske fortolkning af EU direktivet, når de nye regler vedtages og skal danne grundlag for en generel stramning af reglerne igældende for samtlige medlemslande.   Medicinsider og sikkerhed Det bliver fremover et krav, at alle pas skal indeholde medicinsider, som skal dokumentere hestens medicineringshistorie hele livet igennem. Alle heste født efter 1. juli 2009, skal micro-chippes, hvilket de allerede bliver i Danmark. Der bliver også skærpede regler for samtlige medlemslande for passenes sikkerhed, således, at de bliver lige så vanskelige at kopiere som de danske.   Central database Kravet om en central europæisk database, vil være en hjælp til myndighedernes kontroller af de organisationer der udsteder pas. Formentlig vil det alene for Landskontoret for Heste kræve, at deres oplysninger rapporteres videre tl EU og på lige fod med andre medlemslandes oplysninger, bliver opsamlet i den nye fælles database.   Træder i kraft primo 2016 De nye regler træder i kraft den 1. januar 2016. De lande der ikke som Danmark allerede har en centraliseret database, har således frem til denne dato, til at få et sådant system op at stå.   