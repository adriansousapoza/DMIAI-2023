Vellinge arrangerer festival for Morgendagens Springstjerner - også for danske starter!
2012-05-08T15:45:54
I løbet af to weekender i maj byder Vellinge Hästsportförening til nationalt springstævne på klubbens fine græsbane. Den gennemgående tanke for begge disse weekender er at give morgendagens springstjerner en chance for at præsentere sig.   Den 10.-13. maj har Vellinge Hästfestival specielt fokus på ungheste og unge ryttere. Et spændende indsalg bliver Agria & Vellinges Unghästpott, hvor rytterne har chancen for at dele en præmie på 30.000 kr., hvis de rider fejlfrit i samtlige tre runder. Der bliver også kvalifikation til ungryttere til Falsterbo Ungdoms Grand Prix. Weekenden afrundes med Hagahill Grand Prix - en 150 cm klasse med 40.000 kr. i præmie.   Vellinge Ponnyfestival den 18.-20. maj er en af Svenska Ridsportförbundets udtagelse til de kommende internationale ponymesterskaber, hvilket indebærer at regionens bedste ekvipage får chancen for at vise, hvad man kan. Kvalifikationen til Falsterbo Pony Grand Prix forventes at blive et af weekendens dramatiske højdepunkter. Fredagens klasse med stilspringning dømmes af Maria Gretze. Vellinge Hästsportförening har gennem mange år haft den tradition at arrangere springfestival i maj. I år deles stævnerne for første gang op på to festivaler - blandt andet fordi heste- og ponystævner ofte tiltrækker et forskelligt publikum. Forskellige udstillere og andre aktiviteter vil bidrage til to festlige weekender for ryttere, officials og tilskuere.   For yderligere information: Jonas Holmberg, banebygger og medvirkende i arrangørskommittén, Tel. 070-52 92 133, jonas@ridcenter.se Fredrik Reuterskiöld, formand for VHF og medvirkende i arrangørskommittén, Tel. 070-918 55 21, ordforanden@vhf.nu Propositioner og mere information findes på Vellinge Hästsportförenings hjemmesida www.vhf.nu. Vellinge Hästsportförening, VHF, er en nonprofit forening med ca. 400 medlemmer. Klubben holder til på smukke Åkarpsgården lige øst for Vellinge. Anlægget omfatter ikke kun rideskole, stalde og folde, men også et af områdets bedste bedste springbaner på græs.   Stævnet kan også være interessant for danske ryttere, da VHF ligger 15 minutter fra Øresundsbroen. Danske ekvipager kan registrere sig på mail: hoppning@vhf.nu. Eftergebyret for tilmelding er blevet fjernet.  Arkivfoto: JP-Photo.dk