Sølv og bronze til ungrytterne ved NM i dressur
2013-06-30T16:50:38
 Pernille Teidor Olesen (Arkivfoto: JP-Photo) Søndag eftermiddag red ungrytterne kür om de individuelle medaljer ved NM. Her viste danskerne rigtig fine takter. Det blev til sølv til Pernille Teidor Olesen og bronze til Cecilie Lyndrup, mens Emma Holm Westergaard blev nr. 9. Marina Mattsson fra Sverige på Cassio blev nordisk mester.   To flotte danske medaljer  De tre danske ungrytterekvipager leverede rigtig fine præstationer på dressurbanen på Flyinge søndag eftermiddag. Pernille Teidor Olesen og Don Dino red et flot kürprogram til 72,475 %, hvilket indløste en flot sølvmedalje til den danske ekvipage. Cecilie Lyndrup og Lambada var også i god søndagsform, og med en kür til 70,825 % kom bronzen i hus. Emma Holm Westergaard og Pantani fik 67,725 % for deres tur, hvilket gav en 9. plads i klassen.    Kilde: DRF  