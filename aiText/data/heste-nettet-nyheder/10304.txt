Londonderry Årets Hingst i Hannover
2013-10-27T02:16:10
  I forbindelse med hingstekåringen i Hannoveranerforbundet blev Londonderry udnævnt til Årets Hingst. Han er efter den for blot få dage siden afgåede betydningsfulde fuldblodshingst Lauries Crusador xx, der i 2006 selv var indehaver af titlen. I andet og tredje led finder vi henholdsvis Warkant og Eiger I.   Londonderry blev fløjhingst ved hannoveranerkåringen i Verden i 1997 og blev efterfølgende ved sin materialprøve placeret som nr. 3 i dressurdelen ved 300-dagestesten i Adelheidsdorf med et index på 134,56 og blev samlet som nr. 5 med et index på 121,57.  I 1999 vandt han Bundeschampionatet for 4-års hingste i Warendorf og i 2001 tog han sølv ved Bundeschampionatet for 6-års hingste i Warendorf. Efterfølgende er hingsten blev uddannet til S-dressur hvor han har talrige sejre og placeringer. Alene i hannoveraner-regi er Londonderry far til 33 kårede sønner og 185 statspræmierede hopper.   I 2011 blev hans søn Lemony's Nicket (mf. Weltmeyer) bortauktioneret for det svimlende beløb 900.000 euro, hvilket gjorde den tre år gamle hingst til den dyreste hest nogensinde solgt på en ridehesteauktion i et avlsforbund. Fem år tidligere havde Londontime (mf. Walt Disney I) vagt opsigt, da han fandt nye ejere for 510.000 euro.  