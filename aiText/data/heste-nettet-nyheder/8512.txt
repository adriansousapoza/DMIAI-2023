Din rolle i folkeskolen?
2012-01-31T12:17:36
Hvem var taberen, dullen, bøllen og stræberen i din folkeskoleklasse? Hvad er der sket med dem, siden du så dem? De spørgsmål har MAMA-vært Camille Lange stillet sig selv. Hun mener nemlig, at folkeskoletiden betyder vildt meget for, hvem man er i dag. Camille opsøger en række af sine gamle klassekammerater, som hun har ubesvarede spørgsmål om og uløste konflikter med.   I dag er der premiere på programmet på DR MAMA og i første afsnit møder Camille sin tidligere folkeskoleveninde, Anja. I de små klasser var de sammen om alt. De cyklede sammen ud til rideskolen i storm og slud og brugte timer på at strigle, nusse, flette og snakke. Men da de blev teenagere fik Camille andre interesser end Anja, der stadig fortsatte med at ride, og det endte faktisk med, at der var nærmest kold luft imellem dem.   Programmet kan på mange måder være en øjenåbner for de, der forlængst er gået ud af folkeskolen, men det kan også, for de der går i folkeskolen nu, give et indblik i, hvad der kan ske, når man måske ikke lige er opmærksom nok på egne handlinger.   Se programmet her