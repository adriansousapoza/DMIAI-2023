Forberedelserne til VM i Mounted Games i fuld gang
2011-07-12T13:51:51
På Vilhelmsborg ved Aarhus summer det lige nu af liv, da forberedelserne til verdensmesterskaberne i Mounted Games for alvor er igang - verdens bedste skal nemlig findes i den kommende weekend! De fleste hold, fra de i alt 16 deltagende nationer, er ankommet, og de sidste ankommer i løbet af i dag tirsdag. Det betyder også at den sidste træning for de deltagende hold er i fuld gang, og i aften holder arrangørerne velkomst for alle rytterne. På fredag kl. 9.00 går det så løs med de første konkurrencer i forbindelse med verdensmesterskaberne, og for det hesteglade publikum er der både ponytræk og hoppeborg. For dem der ikke har mulighed for at komme til Vilhelmsborg kan hele stævnet ses live på Heste-Nettet fra fredag den 15. juli til søndag den 17.juli. 