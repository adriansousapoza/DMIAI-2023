Peters vinder igen i Las Vegas
2017-01-10T19:30:13
Den amerikanske landsholdsrytter Steffen Peters har fundet endnu en afløser for Legolas, efter at han for nylig afgav tophesten til sin beriderassistent. Peters har redet DV-valakken Wizard Banamex i mindre end en måned, og har nu vundet CDI3* Grand Prix Special i Las Vegas med over 70%, og to tillige to sejre på superhoppen Rosamunde   Wizard Banamex alias N.O.H.'s Wizard Wizard Banamex, der i Danmark bedre kendt som N.O.H.'s Wizard (e. White Talisman / Ragazzo) kom i ridning hos den førende amerikanske landsholdsrytter Steffen Peters for blot en måned siden (december 2016), men ekvipagen debutterede allerede ved World Cup stævnet i Las Vegas i weekenden. Her lagde de hårdt ud med at vinde CDI*3 Grand Prix'en, og fortsatte med at vinde CDI* Grand Prix specialen med 70,216%.   Wizard Banamex er opdrettet af stutteri N.O.H og blev gennem Jørgen Olsen Dressage i 2013 solgt til udlandet, efter at have været redet og uddannet af Astrid Gemal. Astrid Gemal red den danske DV vallak ved de danske dressurchampionater, UVM i Verden og i Falsterbo. Wizard Banamex har senere været redet af Carina Nevermann Torup.   Det var mexikanske Louirdes Arizio og Paloma Muñoz der købte Wizard Banamex fra Danmark har efterfølgende været redet af mexikanske Jesus Palacios ved bl.a. de Paramerikanske Lege, hvor han sidste år blev placeret som nummer 10. Nu er Wizard Banamex altså kommet til amerikanske Steffen Peters.   Flere kort at spille på Udover Wizard Banamex er Steffen Peters også med helt fremme på hoppen Rosamunde, som han tillige havde med til Las Vegas og red CDI-W Grand Prix på.   Legolas, som er Steffen Peters tidligere tophest - var også med ved stævnet i Las Vegas, og fik ligedes en god debut, idet hans beriderassistent Dawn White-O'connor fik en 2. plads i CDI Grand prix'en - lige efter Peters og Rosamunde (se her).   Dette mønster gentog de iøvrigt i grand Prix specialen dagen efter, hvor Steffen Peters og Rosamunde vandt med 78,425 og Dawn White-O'connor og Legolas scorede 75,275, som oven i købet var personlig rekord for den unge amerikanske rytter - særdeles imponerende for et debut stævne.   Se resultaterne her      Steffen Peters på Wizard Banamex  