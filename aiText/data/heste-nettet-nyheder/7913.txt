De danske ryttere suveræne ved EM
2011-07-24T11:31:10
De unge danske ryttere viser absolut topform ved europamesterskaberne i dressur, der lige nu afholdes på Broholm Gods. Såles blev det i går til både dansk sølv og bronze til de danske young riders! Det var Cathrine Dufour og Atterupgaards Cassidy der med 74.079% sikrede sig en sølvmedalje efter tyske Sanneke Rothenberger med Devereaux der med 74.342% red sig til guldet. Der var altså tæt løb mellem den danske og tyske ekvipage, men derudover kunne Carina Nevermann Torup med 73.342% hente bronzemedaljern.Carina red hesten Blue Boy. Men der var endnu flere medaljer til danskerne i går. Juniorrytteren Anna Zibrandtsen red sig med hesten Capriciella til bronze med 72.579%. Hos juniorerne gik både guld og søvl til tyskerne det var Vivien Niemann der tog guldet og Pia-Katharina Voigtländer der red sig til sølv. I dag rides kür finalerne på Broholm.