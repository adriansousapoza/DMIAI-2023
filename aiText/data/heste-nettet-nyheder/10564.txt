Er julehesten i Herning?
2014-03-06T22:24:33
Den lille nisse er på spil, selvom vi skriver marts. Det viser sig, at den kan skifte farve!   I dag kl. 15 åbnede messen Hest & Rytter i forbindelse med Dansk Varmblods Hingstekåring i Herning, og folkene fra heste-nettet var på plads på standen i Hal D. Som det sig hør og bør blev der rullet og uddelt plakater til den store guldmedalje på den velbesøgte messe, men noget viste sig ikke at være helt som det plejer. På nogle af plakaterne har den lille HN-hest skiftet farve! Det må tilskrives foråret og almindeligt pelsskifte. Ganske sikkert er det dog, at man kan møde den lille, ellers røde, fyr i en orange udgave.   Der blev i dag uddelt 300 plakater, og der var 284 deltagere i den populære HN-konkurrence.   Konkurrencerne fortsætter resten af weekenden, og der vil også være plakater at få. Det vides ikke, om den lille logo-hest fortsætter med at være rød eller orange. Kig forbi, måske er den lilla i morgen.  