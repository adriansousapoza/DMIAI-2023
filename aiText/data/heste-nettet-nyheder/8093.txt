Veloverstået føldag hos ny ERFA-gruppe
2011-09-28T13:30:02
Den nyfødte ERFA-gruppes første arrangement - en føldag/avler hygge i Himmerlandsområdet, er nu veloverstået. På trods af et alt for lille fremmøde, blev det en særdeles udbytterig dag - både for tilskuere, og for fremvisere.  Der blev ivrigt diskuteret frem og tilbage - hvor er NF-avlen i dag? Hvor vil vi gerne hen? - Og hvor langt er vi fra målet? De fremviste ponyer blev ligeledes diskuteret, og til glæde for avlere/fremvisere, var det en dag hvor alle gav sin ærlige mening om ponyerne - og hvor var det interessant at høre andres meninger. Vi ved jo alle, hvor svært det kan være at se sin pony med friske øjne, når man selv ser den hver dag, så netop derfor var det befriende og særdeles værdifuldt at få sin avl vurderet af fremmede øjne. Efter fremvisningen på Vognmandsgården i Nørager, hvor også Stutteri Boldrups 1 års blev vist, blev der fremvist føl og plage på Wolhøjgård, af stutterierne Kjeldalsgaard og JP Newforest. Hele arrangementet blev afsluttet med en super hyggelig frokost, hvor den konstruktive debat fortsatte, og hvor der desuden fremlagdes forslag til nye arrangementer som ERFA-gruppen vil planlægge. Da der er tale om en åben EEFA-gruppe, er alle velkomne til arrangementerne. - Næste arrangement forventes afholdt i foråret 2012, hvor der vil afholdes tema-aften/dag om horsemanship, hvor der vises andre måder at tilride ungponyer på end de gængse metoder, de fleste af er vant til.