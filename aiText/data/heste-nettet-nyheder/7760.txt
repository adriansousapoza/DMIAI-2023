Sejr til Nathalie zu Sayn-Wittgenstein og Fabienne
2011-05-28T16:14:17
Det blev til endnu en dansk sejr i Stutteri Horsebo Intermediere I ved det internationale dressurstævne i Bernstorffsparken. Stævnet i Bernstorffsparken er i fuld gang, og desværre har der været flere ryttere der ikke er kommet til start, men fra publikumsrækkerne på den overdækkede tribune kan dressurekvipagerne dog nydes i tørvejr og læ, og på trods af nogle frameldinger så får publikum stadig masser af dressur at se.  Christine Oie og Mazurka Vestervang Foto:JP-Photo.dk I lørdagens anden sidste klasse kunne publikum igen nyde tonerne af den danske nationalsang da Nathalie zu Sayn-Wittgenstein og den ni årige Fabienne e. Blue Hors Future Cup/Rubinstein sejrede med 67.289%.  Vinder af klassen Nathalie zu Sayn-Wittgenstein og Fabienne Foto: JP-Photo.dk Nathalie og Fabienne var eneste danske ekvipage i klassen, og dermed var det heller ikke en dansk rytter der indtog andenpladsen, men derimod Emily Ward, der dog er gift med Sune Hansen der rider for Blue Hors. Emily red hesten Picobello e.Olympic Ferro/Sit This One Out xx og opnåede 64.921%.