Canadisk komet sejrede fredag
2011-04-30T10:22:21
Der var spænding til det sidste i anden finalerunde af Rolex World Cup springning. I hovedspringningen havde nogle af rytterne ærgelige nedslag heriblandt tyske Ludger Beerbaum, der at dømme efter publikums reakioner var en af favoritterne. Også Rolf Göran Bengtsson, der havde et nedslag på sidste forhindring, og Marcus Ehning, der blev nummer to i torsdagens runde, havde nedslag og kom derfor ikke med i omspringning.  Ludger Beerbaum og Gotha e.Goldfever/Prestige Pilot Foto: JP-Photo.dk Banebygger Frank Rothenberger fortæller om banen, at han havde forventet cirka ti ryttere ville ride den fejlfrit, så derfor var han godt tilfreds med antallet af ryttere, der klarede banen uden fejl. Syv ryttere red banen fejlfrit igennem indenfor den tilladte tid og var med i dagens omspringning, hvor der blev satset. Det var denne satsning, der sikrede canadiske Eric Lamaze en førsteplads med hesten Hickstead.e.Hamlet/Ekstein i tiden 40.68, det var dog med andenpladsen skarpt i hælene da tiden for tyske Christian Ahlmann var 40.86 sekunder. Eric fortæller selv om ridtet at det hele havde føltes godt i dag, og han var glad for, at det lykkedes.Yderligere var Eric glad for at kunne tilføje dette resultat til Hiicksteads karriere. Eric der til dagligt er sponseret af Rolex kunne også fortælle, at det gjorde ham glad at have lavet dette resultat. Og så er det jo oplagt at klare ridtet med en god tid - når man er sponseret af netop Rolex!  Den vindende ekvipage Eric Lamaze og Hickstead Foto: JP-Photo.dk Christian Ahlmann var den eneste af de tyske ryttere, der havde opnået topplaceringer torsdag, der formåede at holde sig i top tre. Ahlmann fortæller, at han er ganske godt tilfreds med ridtet fredag, og at han har store forventninger til finalen søndag.  Gerco Schröder og Eurocommerce New Orleans Foto: JP-Photo.dk Hollandske Gerco Schröder med hesten Eurocommerce New Orleans e.Colbert/Carthago red sig ind på en tredjeplads fejlfri i omspringning med tiden 44.77 sekunder. Det er dog stadig tyske Christian Ahlmann og Marco Kutscher, der deler føringen, når der skal springes den sidste finale søndag.