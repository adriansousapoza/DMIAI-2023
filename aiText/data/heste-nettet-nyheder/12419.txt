Overvægtige ryttere gør livet hårdt for deres ponyer
2016-10-05T15:26:35
De danner rammen om en eventyrlig verden af små buttede piger der på ligeså buttede ponyer springer over forhindringer i deres lokalområde.   Men nu ser det ud til at virkeligheden i stigende grad efterligner den højt elskede tegneserie af Norman Thelwell.   Dyrlæger og dyrevelfærdsorganisationer er i stigende grad bekymret over synet af ryttere der ganske simpelt er for tunge til deres gangere.   Eksperterne udtaler at det handler både om en stigende overvægt, men også om at rytterne ikke er realistiske omkring hvilken størrelse hest de trænger.   Britisk Show Jumping har sat et studie i gang for at bestemme maksimalvægten en rytter må have i forhold til sin hest. Det vil gøre det muligt for officials at diskvallificere ryttere, der tydeligt er for tunge til deres hest.   Problemet er så stort at dommere ved amateurkonkurrencer allerede er begyndt at bede ryttere om at hoppe af efter at have vurderet med alt for store til deres heste. Officials er blevet bedt om at gøre det forsigtigt, især når det kommer til børn der er overvægtige eller for store til deres ponyer.   Dyrevelfærdseksperter frygter at heste kan lide store og måske endda permanente skader af at bære ryttere, der er for tunge til dem, både i ryg og ben i form af slidgigt og overbelastning af muskler og sener.   At slæbe på en for tung rytter kan også gøre en normalt rolig hest til en hidsig hest.   Britisk Equestrian Federation (BEF) forklarer at ganske ofte er det normalvægtige ryttere der klatrer ombord ponyer der er proportionalt for små til dem. Men der har også været et par sager hvor overvægtige ryttere er ankommet til stævner på heste der tydeligt var mærket af deres rytters vægt.   Jan Rogers, ledende forsker i BEF fortæller til "The Telegraph": "Vi snakker om det korrekte forhold mellem rytter og hest, men nogle gange er det et spørgsmål om at rytteren er for tung."   Studiet skal foretages af Animal Health Trust i et forsøg på at fastslå et sikkert og rigtigt forhold mellem ryttervægt og hestestørrelse.   Problemet nåede farceagtige proportioner da otte ryttere ved Great Yorkshire Show i sommer blev bedt om at stige af, på grund af frygt for at ponyerne simpelt hen var for små til at bære dem.   Midt i hvad tilskuere kaldte latterlige scener, måtte officials træde ind efter at otte voksne var klatret op på børneponyer i opvarmningsområdet.   De otte voksne skulle eftersigne motionere ponyerne for deres børn, før de skulle gå springkonkurrence. Men dyrlægerne frygtede at dyrene ville få varige problemer med ryg og led.   Amanda Stoddart-West, tilmeldingskoordinator ved the Great Yorkshire Show: "Vores dyrlæge opdagede et antal voksne på ponyer der var for små til at bære dem. Det var et komplet mismatch."   En af de voksne nægtede at stige af og blev ved at ride rundt, han fik senere en advarsel for at ignorere officialhenstillinger.    "Vi siger ikke at folk ikke skal ride, og vi ønsker ikke at tage modet fra nogen - uanset størrelse." Sagde Stoddart-West. "Men de skal være på den rigtige størrelse hest. En lille pony, eksempelvis 121 cm, skal ikke rides af en voksen."   Et forslag går på at dommeren simpelt hen trækker point fra hvis rytteren er for stor, "så skal dommeren ikke tage den direkte konfrontation og dermed undgår man at rytteren bliver ydmyget offentligt"   Dilemmaet opstår mens befolkningen gang på gang bliver advaret om at antallet af overvægtige er stigende. De seneste tal viser at 26% af mænd i Storbritanien er fede, sammenlignet med 13,2% i 1993. For kvinder er det 23,8% hhv 16,4%.   Det har længe været antaget i rytterkredse at en rytter til hest ratio på omkring 20% er det maksimalt acceptable, men det er basseret mere på praksis end på forskning. Nogle eksperter går så langt som til at mene at en rytter aldrig bør veje mere end 10% af hestens vægt.   Et nyligt studie i Journal of Veterinary Behaviour fandt at ca 1/3 af de 150 ryttere man fandt i stalden ved Devon og Cornwall vejede mere end 15% af deres hestes vægt.   Rogers: "Det kan være at folk bare ikke længere er ligeså gode til at gennemskue hvilken størrelse hest de bør ride på i forhold til deres størrelse, vi bliver nødt at være kunne give dem en rettesnor."   "Vi ønsker at opfordre alle slags mennesker til at ride og til at være i form til at ride. Vi ønsker ikke at tage modet fra folk der er til den tunge side, men vi har også et velfærdsspørgsmål at tænke på."  