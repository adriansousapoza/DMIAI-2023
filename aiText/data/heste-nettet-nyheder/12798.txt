Nanna Skodborg's Grand Prix hest solgt til USA
2017-02-04T18:52:53
Nanna Skodborg Merralds U25 Grand Prix hest Traneenggårds Akondo er solgt til USA. Den 15-årige DV vallak vil fortsætte sin karriere som young rider hest i USA med den 17-årige Emma Asher   Nanna Skodborg Marrald mister sin tophest Den 15-årige DV vallak Traneenggårds Akondo ( e. Come Back II / Andiamo / Rambo), der som senest har fungeret som U25 Grand Prix hest for Nanna Skodborg Marrald, er solgt til USA. Akondo skal fremadrettet rides af den 17-årige amerikanske young rider Emma Asher.   Dansk avlet Akondo er avlet af Eva Bjerre Nielsen og har været ejet af Stein og Camilla Christensen, Calista Holding A/S. Camilla konkurrerede Akondo som young rider i 2013 og repræsenterede Norge ved europamesterskaberne i 2013, hvor de blev placeret som nummer 22, i den individuelle konkurrence. I 2015 tog de springet til U25 Grand Prix.   Succesfuld med Nanna Skodborg Marrald I oktober 2015 overtog danske Nanna Skodborg Merrald Akondo, som hun red til en række sejre i U25 klasser på den 173cm store brune vallak. De konkurrerede og gjorde det fortrinligt i U25 klasser ved JBK i Odense, i Braunschweig og i Falsterbo, og opnåede hele seks sejre og tre andenpladser ud af blot de 9 internationale klasser som de stillede op i.   Nanna skodsborg Merrald kvalificerede sig til det Danske dressurhold til EM i 2016 for U35, men lige før deres afgang til Hagen, var Akondo ikke helt på toppen og blev målt med feber. Derfor var parret desværre nød til at trække sig fra konkurrencen.   Videre til USA Nu skal Akondo så rides af den 17-årige amerikanske young rider Emma Asher, som forhåbentlig får lige så megen glæde og succes med den store vallak som sine to forgangs-kvinder.   Hvem der nu skal overtage pladsen som Nanna Skodborg Merralds nye top hest, er uvidst.        Nanna Skodborg Merrald på Traneenggårds Akondo. Den store brune vallak er nu er solgt til USA.