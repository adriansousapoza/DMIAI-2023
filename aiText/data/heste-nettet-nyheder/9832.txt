Blue Hors Zee Me Blue på fløjen
2013-03-10T17:47:41
   Det blev i 3-års holdet til endnu en fløjhingst til Blue Hors Zack, der dermed har gjort rent bord ved hingstekåringen i år som far til begge dressurfløjhingste samt vinderen i dressurchampionatet  Blue Hors Zee Me Blue e. Blue Hors Zack/Blue Hors Don Schufro er opdrættet af Louise Ringsbo, Glamsbjerg, der solgte hingsten som føl til Blue Hors som også fremstillede hingsten. Zee Me Blue efterlod et positivt indtryk fra første dag med sin flotte model, stærke hingstepræg og effektive bagben.   Hingsten imponerede især i longearbejdet, hvor han formede sig naturligt flot fortil og gik i god balance med et dejligt taktsikkert afskub - som altid flot forberedt af longefører Karsten Petersen. Alle hingstene, der skulle der skulle gå 10-dages test blev indsynet allerede her i Herning, umiddelbart før fløjhingsten skulle udpejes. Selvom det ikke var en del af bedømmelsen, var det interessant at se hingsten under rytter, hvor han stadig gik i god balance med godt afskub.     En anden positiv oplevelse fra præmieringen - og også efter Blue Hors Zack, var Vincent Maranello (mf. Blue Hors Future Cup). Han er ikke så skarp i sit hingstepræg som fløjhingsten, til gengæld er han yderst funktionel og efterlod ligeledes et særdeles positivt indtryk under rytter.    Blue Hors Zee Me Blue (foto: JP-photo.dk)     Esben Møller mente også at han klædte hingsten og tog en ekstra æresrunde med sin nykårde fløjhingst (foto: JP-photo.dk)