Dressurudvalget søger to nye medlemmer
2012-02-18T21:32:37
To nye medlemmer søges til Dressurudvalget, den ene med ansvar for ponyer og den anden med ansvar for Dansk Ride Forbunds Championater for ungheste.   Vil du være med til at udvikle dressurponysporten i Danmark? Dansk Ride Forbund søger et medlem til dressurudvalget, som skal have ansvaret for ponysporten i dressur. Arbejdsområderne vil blandt andet være:  Ansvarlig for at udarbejde forslag til reglementsrettelser og videreudvikling af reglementet, som vedrører ponydressursporten i samarbejde med det resterende dressurudvalg og den reglementsansvarlige, herunder med hensyntagen til og inspiration fra FEI's reglement.  Skabe ideer og initiativer omkring talentudvikling og udviklingsområder i ponydressursporten i samarbejde med landstræneren samt det øvrige dressurudvalg.  Deltage i dressurudvalgsmøder.  Godkendelse af propositioner for B-ponystævner  Rådgivning/sparring til bestyrelsen, andre udvalg, distrikter, ryttere o.a. interessenter.   Vil du være med til at udvikle Dansk Ride Forbunds Championater for ungheste i dressur? Dansk Ride Forbund søger et medlem til dressurvalget, som skal have ansvaret for at drift og udvikling af Dansk Ride Forbunds Championater for ungeheste i dressur. Arbejdsområderne vil blandt andet være:  Følge op på regler, afvikling mv. af Dansk Ride Forbunds Championater for ungheste. I samarbejde med det øvrige dressurudvalg samt administrationen at udarbejde bestemmelser.  Evaluere Dansk Ride Forbunds Championater for ungheste efter hver sæson Tilrettelæggelse af uddannelse for dommere, der dømmer ungheste.   Som en del af dressurudvalget skal du sammen med det øvrige udvalg og i tæt samarbejde med administrationen være drivkraft i både den nutidige og fremtidige udvikling af dressursporten i Danmark. Dressurudvalget har mange forskelligartede opgaver og beskæftiger sig bl.a. med uddannelse af officials, reglementet, udvikling af turneringer og cups samt stævnetilrettelæggelse i et tæt samarbejde med de stævnearrangerende klubber omkring kvalitetsudvikling, propositioner m.v.   Læs mere om stillingerne her.   Kilde: DRF