Heste fortæller os ting vi ikke ved
2017-01-06T20:11:16
At heste forsøger aktivt at indgå i måder at kommunikere med mennesker på, er tidligere påvist, men nu viser et nyt japansk studie, at heste tillige vil forsøge at kommunikere med os om ting, de tror vi ikke ved. Forskningen peger på, at heste har bedre udviklede kognitive egenskaber end hidtil antaget   Sidste år bekræftede europæiske forskere, hvad mange hesteejere sikkert vil påstå de har vidst længe, nemlig at heste prøver at kommunikere med os mennesker.   Nu er japanske forskere gået endnu et skridt videre. Deres netop gennemførte studie indikerer, at heste ikke alene aktivt forsøger at kommunikere med os mennesker, men tillige at de vil forsøge at fortælle os om ting, de tror vi ikke ved selv. Det tyder hermed på, at heste har langt mere sofistikerede kognitive evner, end forskerne hidtil hidtil antaget.   Kommunikerer via øjenkontakt og berøring Vi kender eksemplet med den insisterende hest, der går i lommen eller hånden på os, og ligesom fortæller os"Hej, jeg ved du har en godbid i hånden. Den kunne jeg altså godt tænke mig, så vil du ikke være sød at give mig den". Men forskningen indikerer tillige at heste forsøger at kommunikere ting til os, som de reelt ikke tror vi ved, fx. i form af den insisterende hest som står ved badekarret, kaster bebrejdende blikke efter os, eller banker med forbenet på karret, som for at sige "Hey, du har glemt at fylde badekarret med vand, det er tomt for vand, og jeg er tørstig" [hvilket forfatteren af denne artikel personligt selv har oplevet med egne heste!].   Heste vil kommunikere ting de tror vi ikke ved Hestene benytter øjenkontakt og berøring til at fortælle os mennesker, at mad er blevet glemt og mennesket ikke har set, det er blevet glemt udtaler Monamie Ringhofer, som er PhD på Kobe University i Japan. "Det er tydeligt at heste prøver at fortælle mennesker at der er mad på steder hvor det specifikke menneske ikke vidste det var gemt, og at de efterspørger hjælp til at komme til maden", fortæller forskeren.   To-delt studie I deres to delte studie med fuldblodsheste undersøgte Ringhofer og forskningsassistent Shinaya Yamamoto hestenes reaktioner på at mad der blev gemt I spande.   I første del af forsøget stod hestene alene i en fold en ad gangen. I folden kunne hesten to spande der var lige uden for dens rækkevidde. Ved siden af folden stod en vanlig hestepasser og læste i en bog, således at hesten blev ignoreret. Efter et minut forlod hestepasseren folden og en anden person kom forbi folden, viste en gulerod til hesten og lagde den i en af spandende og overdækkede den. Herefter forlod personen igen stedet og den vanlige hestepasser dukkede op igen, men læste fortsat i bogen, således at vedkommende i teorien skulle simulere at vedkommende ikke vidste at der var lagt en gulerod i spanden.   Den anden del af forsøget var meget lig det første, bortset fra at her blev den vanlige hestepasser ved siden af folden, når den anden person kom med guleroden. Hestepasseren kunne se at guleroden blev lagt i spanden og blev dækket til.   Forsøgets resultater Ringhofer og Yamamoto fandt frem til, at I begge dele af eksperimentet prøvede hestene at kommunikere med hestepasseren og henlede fokus på den gemte gulerod, ved at se på og røre hestepasseren. Der var dog en forskel. Hestene var meget mere aktive i at se på og røre hestepasseren i den første del af eksperimentet, hvor hestepasseren 'ikke vidste' noget om den skjulte gulerod.   Hestens kognitive evner rækker langt Der var tillige stor forskel på hestenes adfærd, når de troede at hestepasseren ikke kendte til foderet, oplyser Ringhofer. De var langt mere ihærdige i at kommunike til hestepasseren, ikke blot at de ønskede mad, men også at der rent faktisk var mad i en af spandene.   Det tidligeregennemførte europæiske studie demonstrerede at heste er opmærksomme på menneskers intentioner og små tegn, som fx. at stirre eller pege. Dette og tilsvarende studier har vist at heste kan opfange sådanne signaler, men det seneste japanske studie omtalt i denne artikel, viser ifølge forskerne selv, at hestes kognitive evner rækker langt videre end disse forsøg, og videre end forskere indtil nu har antaget.   "Vores studie viser at heste har lagt mere vidtrækkende kognitive evner. Vi har påvist at heste er meget sensitive over for mennesker og reagerer på menneskers opmærksomhed, og at de kan justere deres adfærd i henhold hertil" udtaler Ringhofer.   Studiet åbner op for en ny fortolkning af kommunikationen mellem menneske og hest, der åbner op for en udforskning af hypotesen om, hvorledes heste anstrenger sig for at kommunikere med os mennesker, frem for en opfattelse af, at det blot er os mennesker,der forsøger at kommunikere med hestene, hvilket kan være et interessant udgangspunkt, der kan være væsentligt og til stor nytte, også for den almindelige hesteejer.   "Det er vigtigt for os at vide, hvordan heste læser os, men jeg ønskede også at vide, hvordan heste sender signaler til os mennesker, for det er også vigtigt. Heste skjuler nogle gange deres følelser, men jeg ønsker at finde ud af hvad de har inde i deres hoveder, og det overordnede tema for min foreløbige forskning er: Hvordan kan det være at heste bliver så tætte med os mennesker i deres relationer med os og hvorledes kommer deres underliggende sociale adfærd på tværs af racer til udtryk?", fremfører Ringhofer.   Tankevækkende og bekræftende For os hestemennesker, der har med de prægtige dyr at gøre til hverdag, er undersøgelsns resultater både tankevækkende og bekræftende.   Tankevækkende, fordi denne viden måske kan hjælpe os til at tune os selv endnu mere ind på, hvad vore heste forsøger at fortælle os, så vi kan komme endnu tættere på dem, og opnå en endnu bedre indføling og kommunikation med dem.   Bekræftende, fordi det er fantastisk at vide, at vore heste i den grad prøver at imødekomme os, og lige så bekræftende at vide, at vi så ikke skal fremstå som totale tosser, når vi åbenbarer for andre udenforstående mennesker, hvor meget vi kommunikerer med vore heste og hvor godt vi forstår hinanden!   Rigtig god fornøjelse med den fortsatte dialog og kommunikation!   Studiet "Domestic horses send signals to humans when they face with an unsolvable task", er publiceret i den seneste udgave af bladet Animal Cognition.      Forsøg hvor hesten blev forsøgt ignoreret, når der blev gemt mad under spanden  