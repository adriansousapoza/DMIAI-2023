Dansk sejr i Bernstorffsparken
2011-05-19T17:24:54
Allerede i dagens første klasse ved CSIO-stævnet i Bernstorffsparken var der dansk i toppen. Den på Fyn bosiddende berider Ulrik Kjær og Aagaardens Elina (DV e. Concorde/A'Khan Z avlet af Stutteri Aagaarden v/Hanne Aagaard) satte sig på førstepladsen i den første afdeling af en 1.40m klasse. Engelske Simon Crippen og Uniek II (KWPN e. Murano/Casmir) besatte andenpladsen blot 3 hundrededele af et sekund langsommere end Ulrik Kjær, mens svenske Peder Fredricson og Cash In (Holst. e. Cash and Carry/Corofino I). Ulrik Kjær blev også klassens næstbedste dansker, idet han på Broholms Apollo (DV e. Casir Ask/Racot avlet af Trine Schonnings og Bent Andersen) tog sig af 7. pladsen foran juniorrytteren Isabel Jasmin Kristoffersen og Beckham Røntved (DV e. Stald Calles Bror Bally) på 8. pladsen. Anden afdeling af klassen blev en ren udenlandsk affære da italienske Claudio Minardi og Un de Grand (KWPN e. Heartbreaker/Celano) indtog førstepladsen foran brasilianske Rodrigo Marinho på Varia (KWPN e. Perion/Dillenburg) og belgiske Gregory Wathelet på Centium H (Zang. e. Cento/Galant de la Cour) på hhv. 2. og 3. pladsen. Jennifer Fogh Pedersen og Plinton (SF e. Clinton/Papillon Rouge) var på 4. pladsen bedste dansker i klassen. For få øjeblikke siden red sidste rytter ud fra banen i en 1.45m springning som er kvalifikation til søndagens Brogaarden Cup. Det blev en delt sejr til svenske Peter Fredricson og Holiday KLG (SWB e. Quite Easy/Uskudar des Malais), som dermed allerede på stævnets førstedag har snuppet to rosetter og tyske Jörg Naeve på hingsten Coolidge (Holst. e. Clinton I/Contender) der begge red fejlfrit i anden fase i tiden 31,40 sek. Danske Karina Truelsen og Quite Quick (DV e. Quite Easy/A'Khan Z avlet af Andreas I. Rudbæk) red sig ind på klassens tredjeplads. Berider Søren Knudsen tog sig af 6. pladsen i klassen på hingsten af egen avl, Harry-K (DV e. Equest Carnute/Robin Z II).