Guldregn over Danmark ved NM   Opdateret
2011-06-25T20:20:40
Det var i dag at første afdeling af de Nordiske Mesterskaber i para dressur blev afgjort i Middelfart. Og det var en sand guldregn for danskerne. Liselotte S. Rosenhart og Priors Lady Ravage vandt guld for grad 1a, mens Stinna Tange Kaastrup og ponyen Labbenhus Snøvs tog sejren i grad 1b, Caroline Cecilie Nielsen og hendes nye hest Leon fulgte trop og tog guldet for grad 2, og for grad 4 tog Henrik Sibbesen og Rexton Royal guldet. Endnu engang har Danmark vist sig som en af de stærke nationer i para dressuren, og landstræner David Amager udtrykte da også fredag overfor Heste-Nettet, at han ville blive skuffet hvis ikke Danmark vandt i dag, netop fordi Danmark har så stærkt et hold.  En glad vinder Henrik Sibbesen Foto: Molin-Foto.dk  Foto: Molin-Foto.dk Men Danmark "nøjedes" ikke blot med tre individuelle guldmedaljer, også for hold kunne danskerne få lov at synge med på " Der er et yndigt land ", da det danske hold bestående af Caroline Cecilie Nielsen, Line Thorning Jørgensen, Henrik Sibbesen og Stinna Tange Kaastrup i overlegen stil sejrede, og dermed igen tog titlen som nordens bedste hold i para dressur.  Caroline Cecilie Nielsen og Leon Foto: Molin-Foto.dk I morgen, søndag, rides der kür, og for alle der har lyst til at komme til Middelfart Ridecenter og opleve en festlig dag, er der gratis adgang.