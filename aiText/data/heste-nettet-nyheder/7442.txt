Omkring 3000 heste ramt af demonstrationerne i Egypten
2011-02-24T20:49:49
I den senere tid har nyheder omkring demonstrationerne i Egypten vedrørende nu ekspræsident Mubarak fyldt meget i medierne. Det vurderes at demonstrationerne har kostet den Egyptiske økonomi 310 millioner dollars om dagen. Dette har blandt andet været fordi demonstrationerne har plaget turismen. Et eksempel på hvordan samfundet er blevet præget af dette ses blandt de heste der normalt bruges til at transportere turister ud til pyramiderne og lejes ud til rideture. Mange heste i i denne industri lever af mad fra turister, samt de er indtægtskilde for deres ejere, en indtægt mange ejere er afhængig af for at kunne købe foder til hestene. Dailymail.co.uk har via en billedreportage vist hvordan døde heste ligger spredt rundt omkring, blandt disse står stadigt levende magre heste. En anden problematik har yderligere været at mange af vejene har været spærrede, og derfor har det været umuligt for ejerne eller hestenes passere at nå frem til hestene. Det vurderes af ESMA (Egyptian Society for Mercy to Animals) at ca. 3000 heste i landet har været ramt af demonstrationerne. ESMA har blandt andet prøvet at hjælpe ved at dele foder ud til ejerne. En repræsentant for foreningen udtaler til Care2.com at noget af det værste var at se døde føl ligge ved siden af deres mødre. Han fortæller derudover at mange af hestene var så sultne de spiste bark af træerne.