Adelinde Cornelissen forsvarede titlen indtil videre
2012-04-20T16:41:48
Lone Jørgensen og den kun 10-årige FBW De Vito e. De Niro/Disco-Stern startede første afdeling af Reem Acra FEI World Cup Dressur Finalen i gang på forbilledligvis.   Lone red et pænt program, hvor De Vito viste stor talent for de samlende øvelser, men stadig mangler noget rutine. Ekvipagen blev belønnet med 71,337 % og en tydeligt glad og tilfreds rytter.  Næste rytter på banen var europamesteren og sidste års vinder af World Cup-finalen i Leipzig, hollandske Adelinde Cornelissen og Jerich Parzival. Adelinde red et flot program, hvor Parzivals store bevægelser og lethed ved selv de sværeste øvelser blev fremvist med lethed og elegance. Trods en mindre misforståelse i afslutningspiaffen, hvor Parzival troede han var færdig pga. musikken stoppede, og derfor må korrigeres fremad og dermed mistede rytmen, blev det til en slutscore på hele 78,024 %.  Adelinde udtalte på det efterfølgende pressemøde, at hun ikke har haft den mest optimale forberedelse frem mod finalen i dag, idet hun i denne vintersæson kun har startet to stævner med Parzival, og hun dermed ikke følte hun endnu er kommet 100 % ind i rytmen. At Parzival i formiddags skulle i et ekstra vet-check, da han i går ikke blev godkendt, gav heller ikke Adelinde en god nattesøvn i nat, fortalte hun med et smil på læben. Heldigvis var Parzival ikke "spooky" i dag som han ellers kan være til indendørs stævner, og Adelinde ser frem til at ride mere på i morgendagens finalekür.  Tyske Isabell Werth og El Santo NRW havde ikke deres bedste ridt i dag. El Santo havde fået øje på noget i hjørnet ved K, hvilket gik ud over flere øvelser i dette hjørne hvor hesten blev spændt og ulydig. I piafføvelserne gik El Santo i stå, og ekvipagen endte dermed med 69,833 %. Det var en synligt skuffet Isabell der forlod banen, på en dag hvor også hendes træners død kan have spillet ind på rytterens koncentration.  Andenpladsen gik til tyske Helen Langehanenberg og avlshingsten Damon Hill. Ekvipagen vidste et fantastisk flot program hvor især piaff- og passageøvelserne, samt overgangene herimellem, var helt i særklasse. Trods en mindre misforståelse i afslutningspassagen, hvor Damon Hill til gengæld viste ekstreme passage-bevægelser, resulterede ridtet i en score på 76,368 %.  Tredjepladsen gik til italienske Valentina Truppa og Eremo del Castegno med 75,122 %. Valentina red et sikkert program, og var uden tvivl publikums favorit, hvor klapsalverne ingen ende ville tage. Det var også en meget tilfreds rytter der smilende og tilfreds forlod banen.  Dejligt var det at se, at både Lone Jørgensen og Isabell Werth vælger at slå et slag for sikkerheden og som perfekte rollemodeller vælger at skifte hatten ud med ridehjelm.  Klassens resultat kan ses her.    Adelinde Cornelissen og Jerich Parzival i dagens Grand Prix. JP-Photo.dk    Helen Langehanenberg og Damon Hill. JP-Photo.dk    Valentina Truppa og Eremo del Castegno  JP-Photo Valentina Truppa og Eremo del Castegno Valentina Truppa og Eremo del Castegno    