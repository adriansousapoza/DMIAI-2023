Øksemand jagter ridepiger
2012-03-23T18:40:36
Flere piger fra en rideskole i Lyngby er blevet jagtet af en mand med en økse.   De sidste par uger har flere piger i Lyngbyområdet henvendt sig til politiet efter at være blevet jagtet af en mand på deres rideture.   Senest gik det udover en 16-årig pige, der på sin ridetur onsdag mødte manden i skoven. Hun stoppede op, fordi han lignede en, der måske havde brug for hjælp, men det fik altså manden til at sætte i løb efter hende med en økse.   Nordsjællands politi oplyser, at flere unge piger skulle være udsat for lignende episoder, og de beder borgerne være opmærksomme og holde et vågent øje med manden, der beskrives som værende omkring 60 år gammel med gråt hår og muligvis skæg under hagen.  JP-Photo.dkKilde: Lokalavisen.dk