Valegro bliver hos Dujardin
2014-01-02T12:49:13
Den tre-dobbelte guldvinder og verdensrekordholder, dressurhesten Valegro, er efter et succesfuldt 2013, ikke længere til salg. Valegro bliver i Carl Hesters stald Valegro bliver Valegro er delvist ejet af dressurrytteren Carl Hester og af dennes mangeårige støtte, den kapitalstærke Roly Luars. Hesten har været på salgslisten, men er efter de fantastiske resultater, kulminerende med den seneste verdensrekord i grand prix kür på Olympia stadium i London i december 2013, er Valegro ikke længere til salg. Valegro rides som bekendt af den unge dressurkomet Charotte Dujardin, der selv er tidligere elev af Carl Hester. Evipagen er nu sikret deres fortsatte samarbejde og Valegro forbliver i Carl Hesters vante stald. Svære overvejelser Ejerparret Hester og Luars, har længe haft lange og tunge overvejelser vedrørende Valegros fremtid, der ved salg, uden tvivl, kunne indbringe parret en net sum af to cifrede millioner. Over julen har makkerparret gjort sig deres sidste overvejelser om Valegros umiddelbare fremtid og tog så beslutningen om at Valegro skulle tages af salgslisten.  Carl Hester, som er lettet efter at beslutningen er taget, har selv i sin spalte i Horse & Hound udmeldt beslutningen, og har efterfølgende givet interview til både Eurodressage og flere engelske magasiner. Valegro bliver nu i de rammer, som hesten har befundet sig i, siden den hollandske varmblodshest ankom til Carl Hesters stald, da den var blot 2 år gammel. Bekymring om Valegros fremtid Carls Hesters særlige tilknytning til hesten har været medvirkende til udfaldet af beslutningen. Bekymringen for hvorledes hestens fremtid så skulle forme sig, og det faktum at Carl så ikke længere selv ville havde indflydelse på Valegros karriere og velfærd, har været helt afgørende for beslutningen. Carl Hester sætter sine hestes velfærd meget højt, og er kendt for princippet om, ikke at pakke, selv den mest kostbare dressurhest, ind i vat og bomuld, men derimod dyrker princippet om at de skal på fold og skridtes ud og have lov til at være heste, har vejet tungt på vægtskålen. Personligt ville han være bekymret for Valegros fremtid, hvis det var han blev solgt for en stor sum penge: "Hvis nogen betaler en stor sum penge for hesten, vil de så nogen sinde lade ham være hest?" Spørger Carl Hester og fortsætter:" Jeg ville ikke bebrejde dem det". Hans sympatiske argumentation, følger af, at Valegro har været i hans stald siden den var 2, og hesten har derfor en anden værdi for ham, end for en ny ejer, som potentielt betaler store summer for hesten. Valegro ved jo ikke den er så mange penge værd. Den er stadig hest, med basale behov, så hvorfor skulle det ændre sig", resonerer Carl Hester. Med udsigten til at miste en økonomisk indsprøjtning af en ganske betragtelig størrelse, der formentlig ville kunne sikre Carl Hester og hans kompagnon økonomisk for livet, siger Hester: "Nogen gange, må man opgive sit livs mulighed [for økonomisk gevinst], for at vinde hesten for livet". Søger investorer Ejerparrets beslutning har medført at man nu søger efter investorer, som kan træde til med en økonomisk indsprøjtning, for at være med til at dække de ikke ubetydelige omkostninger der skal til for at drive en hest som Valegro. Det må godt være investorer med en vis passion. Carl Hester ser gerne at det er investorer der har lyst til at være en del af eventyret om denne fantastiske hest, og samtidig er professionelle og seriøse investorer, på linje med det man i den engelske væddeløbsindustri. De accepterer dog en bredde af motiver for at investorer går ind i at projektet, og planlægger også at anvende hesten i reklamesammenhæng, med henblik på at genere indtægter til investergruppen. De to ejere har allieret sig med en ekspert fra gallopindustrien, der ved hvorledes et investeringssyndikat bag hesten skal etableres, så det bliver professionelt og seriøst grebet an, uden at det kommer til at gribe ind overfor den daglige rutine med hesten. Lettelse hos fans For fans af dressursporten har det været en anspændt periode, at vide at den ene halvdel af deres succes-duo, længe har været sat til salg. Dette afledte efter olympiaden i London i sommers, en gruppe entusiastiske støtter til, at starte en indsamling på Det Britiske Dressage Forum på internettet, med henblik på at erhverve en del af vallakken, for hermed at sikre dens fremtid på britiske hænder. På dette tidspunkt blev initiativet ikke på nogen måde bakket op af ejerne, men hvorvidt det i sidste instans kan have været medvirkende til, at føre ejerne hen på tankerne om at etablere et syndikat af professionelle investorer bag hesten, er meget muligt. Dette har Hestenettet imidlertid ikke kunne få bekræftet. Sikret Dujardin Det må uden tvivl være en meget lettet og glad Charlotte Dujardin, der modtog nyheden fra Carl Hester selv, da hun er selvskrevet til at fortsætte med at ride hesten. Det har endnu ikke været muligt for Hestenettet, at opfange en udtalelse fra Charlotte Dujardin. Imidlertid er det sikkert at hun sidder sikkert i sadlen på ryggen af Valegro et godt stykke tid endnu. Charlotte Dujardin og Valegro er gået i gang med forberedelserne til World Cup finalerne i 2014, men inden da, vil de deltage i kvalifikationsrunden i Amsterdam, der afvikles i dagene 23-25 Januar 2014.    Valegro og Dujardin efter erhvervelse af verdensrekorden i grand prix kür.