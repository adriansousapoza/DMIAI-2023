HDR klar til indendørs DRF-mesterskaber i springning for pony og children
2017-03-13T11:18:19
I weekenden slår Hedensted og Omegns Rideklub (HDR) dørene op til årets indendørs DRF-mesterskaber i springning for pony- og children-ekvipager. Foreløbig er 127 ekvipager klar til at dyste om medaljerne i de fire mesterskaber, og publikum er velkomne til at komme forbi Hedensted og opleve ungdomsspringning på højeste niveau. Der kan efteranmeldes direkte til klubben frem til kl. 20 i aften.   Spændende mesterskabsweekend i sigte Foreløbig er 14 children-ekvipager, 41 kat. I, 46 kat. II og 26 kat. III parate til at indtage springbanen hos HDR for at dyste i de indendørs DRF-mesterskaber. Stævnet varer fra fredag til søndag og byder på mange spændende klasser fuld af talentfulde unge ryttere, så der venter uden tvivl publikum en fantastisk weekend med springning i topklasse. Mesterskaberne afvikles lørdag og søndag.   Program, start- og resultatlister    Hedensted og Omegns Rideklub    Følg mesterskabet på Facebook eller Instagram   Se mere i Springreglementet fra side 83. 