Edderkop årsag til kostbar hests død
2013-12-30T23:39:35
Det er potentielt farligt at være hest i Australien. Dette må ejerne af den dyreste plag der nogensinde er handlet på den sydlige halvkugle sande, efter at de har været nødsaget til at aflive deres kostbare galophest. Aflivningen skyldes et stik fra en edderkop. Stik fra edderkop Et kostbart afkom, ud af den berømte blodlinie efter super superhoppen Black Caviar, er død som følge af stik fra en edderkop. Tidligere på året blev den 1 år gamle plag handlet til 25 millioner kroner på auktion, som den dyreste hest nogensinde, der er blevet handlet på den sydlige halvkugle. Hesten er nu død.  Søndag aflivede en dyrlæge den kun et år gamle hest, kender under navnet Jimmy, af dyrevelfærdsmæssige grunde. Edderkoppebiddet havde påført hesten en invaliderende og smertefuld lidelse i en hov, og ejerne besluttede efter en tid, hvor man forsøgte at kæmpe for dens liv at aflive plagen for at skåne den for yderligere smerter, skriver dagsbladet Sydney Morning Herald. I realiteten blev den plagen forfangen, som følge af edderkoppe-stikket, og måtte derfor aflives.   Økonomisk tab Udover tabet af den lovende unghest, må ejerkredsen bag Jimmy erkende noget af en økonomisk afskrivning. Plagen blev nemlig tidligere på året købt på følaktion for over 5 millioner australske dollar svarende til ca. 25 millioner danske kroner. Plagen, var i direkte blodlinie med en af Australiens mest berømte og elskede galopheste, Black Caviar, og sorgen over tabet af Jimmy, rækker langt ud over ejerkredsen og gallopkredse.   Sorg over tabet I fuldblodskredse er der nærmest landesorg, men sorgen rækker helt ud i den almene befolkning. I Australien er der enorme forventninger til ethvert føl, som er i blodlinje med galophesten Black Caviar, der ligesom travhesten Tarok i Danmark blev legandarisk og formåede at blive et nationalt folkeeje i Australien med egen hjemmeside og tusindvis af beundrere. Denne plag var helbror til den legandariske Black Caviar, og hermed blod-identisk, hvorfor man forventede rigtig meget af netop denne hest. Om den kunne efterleve Black Caviar på banerne, vil nu aldrig kunne efterprøves. Black Caviar Black Caviar, selv, blev ikke legandarisk uden grund. I samtlige 25 fuldførte løb i sin løbskarriere kom Black Caviar hver eneste gang ubesejret over målstregen. Hoppen havde sin faste fanskare, der ligesom fodboldfans følger deres favourithold, fulgte hoppen med på sine talrige rejser. Bl.a. rejste over 6.000 fans den lange vej fra Australien til England for at heppe på hoppen, da den i 2012 deltog i et løb på den berømte Ascot væddeløbsbane.  Det løb vandt Black Caviar også, bl.a. under overværelse af en hesteglad og begejstret dronning Elizabeth. Black Caviar blev sendt på pension og græs i foråret 2013 med et omdømme som en af de bedste galopheste nogensinde i historien. Dens popularitet rakte så langt udover hestesportens cirkler, at avisen Sydney Daily Telegraph, udråbte Black Caviar til årets bedste kvindelige sportsudøver 2012. Ligeledes valgte modemagasinet Vogue Australia i december 2012, at lade Black Caviar pryde sin forside, der normalt kun er forbeholdt de hotteste og mest populære filmstjerner fra Hollywood og langbenede supermodeller. Her havde modellen så blot fire lange og hurtige ben. Forhåbentlig kommer der mange andre fortrindelige afkom efter Black Caviar, som kan følge i den populære superhoppes hovspor!  Den allerede legandariske fuldblodshoppe Black Caviar.