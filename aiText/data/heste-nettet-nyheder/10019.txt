Dressurponyerne til tops i Hagen
2013-06-15T13:21:43
 Campari We (Arkivfoto: JP-Photo) Ved det store Nations Cup-stævne Future Champions i Hagen i Tyskland var det de danske ponyrytteres tur til at indtage dressurbanen fredag eftermiddag. De danske piger gjorde det rigtig godt i konkurrence med fire andre nationer, og danskerne endte på en flot 2. plads.   Flot 2. plads til dressurponyerne  De danske dressurpiger viste særdeles stærke takter på dressurbanen i Hagen fredag eftermiddag. Første danske ekvipage på banen var Sandra Aagaard Hyrm og Der Harlekin, og ekvipagen leverede et fint program til 70,556 %. Nikoline Jensen og Campari We var næste danskere på banen, og ekvipagens program blev bedømt til 68,077 % af dommerne. Victoria E. Vallentin og Not For Sale leverede dagens bedste danske resultat på 74,487 %, mens sidste danske ekvipage, Maria Christensen og Vegelin's Goya, fik 70,812 %.    Med et flot samlet resultat på 215,855 point kunne Danmark indkassere en stærk 2. plads. 1. pladsen gik til Tyskland med 227,735 point, mens Holland blev nr. 3 med 211,197 point.    Kilde: DRF  