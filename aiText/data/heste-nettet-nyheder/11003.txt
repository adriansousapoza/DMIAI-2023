Trøstefinalerne for 5 og 6 års
2014-09-21T11:20:09
Til trøstefinalerne i går for 5 og 6 års her til UVM i Zangersheide var der desværre ikke ret meget at råbe hurra for set med danskernes øjne. Bedst gik det for de 6 års, hvor Jennifer Fogh Pedersen red med en enkel tidsfejl på Didam e. Cardento/Guidam. Efter hende kom Stine Cassøe, som fik en ærgerlig bom på Conchillo e. Churchill/Concorde. Så havde vi to danskere som gerne ville have stået øverst på podiet, men i kampens hede faldt der to bomme - det var Sofie Halling på Jos Qurious e.Quantum/Royal ZII, som red med 8 fejl i tiden 66,52 sek. Maria Hjort Frederiksen var lige efter på Dublé e. Diamant de Semilly/Carnute som red i tiden 67,10 sek. Deres tider havde rakt til en hhv. en 2.- og en 4. plads. Vinderen af 6 års trøstefinalen var Mitchel Sonneveld på Dutch Sixpack e. Verdi/Heartbreaker som red i den enorm hurtige tid 63,64 sek. For de 5 års var de bedste danskere Jesper Meyenburg på E Bøgegårdens Dicapo e. Diamant de Semilly/Phin Phin, Charlotte Schreiber på Vong's Dundee e. Diamant de Revel/Grannus hvor også Jennifer Fogh Pedersen på Divo e. Diamant de Semilly/Corrado I fik 4 fejl.