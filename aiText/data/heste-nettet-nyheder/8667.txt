Tina og Chubon vinder igen i Herning
2012-03-10T19:33:56
Tina Lund er flyvende i Herning på hendes to Dansk Varmblods heste Zamiro og Chubon Ravnes-Have.   På sidstenævnte er det indtil videre blevet til 2 sejre og en andenplads, bl.a. i dagens MA-klasse ved hingstekåringen i Herning. Tina og Chubon Ravnes-Have (DV e. Churchill/Atlantic opdrætter Kirsten Hedegaard Christensen) var fejlfri og lynhurtige i tiden 54,20 sekunder mens Søren Knudsen måtte se sig hensat til andenpladsen på Harry-K (DV e. Carnute/Robin Z I opdrætter Søren Knudsen) efter en fejlfri runde i tiden 55,15 sekunder. Harry-K og Søren Knudsen Foto: JP-Photo.dk   Kristian Skovrider red Sharp (DV e. Sancerre/Triumph opdrætter Stald Holmegaard) ind på tredjepladsen mens Christian Schou og Arlando Z (Zang. e. Argentinus/Calando I) satte sig på 4. pladsen.   Arlando Z og Christian Schou Foto: JP-Photo.dk   Kim Andersen på Wanessa F. Vejgård (DV e. Carano/Zalmeco opdrætter Toni Hørup) og Andreas Schou på Lorca V. (DV e. Louvre S/Pablo opdrætter Ole Christensen) tog sig af de sidste to placeringer i klassen, hhv. 5. og 6. pladsen.   Wanessa F. Vejgård og Kim Andersen Foto: JP-Photo.dk   Se klassens samlede resultat i dette link