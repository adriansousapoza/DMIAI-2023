Kvalifikationskrav til indendørs-mesterskaber i children- og ponyspring
2017-02-03T09:48:51
Skal du starte ved de indendørs DRF-mesterskaber i pony- og children-springning hos Hedensted og Omegns Rideklub den 17. - 19. marts? Så skal du sikre dig, at du har kvalifikationerne i orden. Det er nemlig altid dit eget ansvar, at du er korrekt kvalificeret til at starte de stævner og mesterskaber, du melder til. Så tjek om du er korrekt kvalificeret, før du melder til.   Propositioner finder du på DRF Go! og tilmeldingsfristen er mandag den 6. marts 2017.   Kvalifikationskrav, pony (alle kategorier) De indendørs DRF-mesterskaber for ponyer er åbne for ponyekvipager, som har gennemført sværhedsgrad 4 (MA) med max. 8 fejl ved et B-, A- eller CSIP-stævne i kvalifikationsperioden. Rytteren skal desuden være min. rytterkategori 4.   Kvalifikationskrav, children  Det indendørs DRF-mesterskab for childrenryttere er åbent for ekvipager, som har gennemført sværhedsgrad 2 (LA) to gange med max. 4 fejl ved et C-, B-, A- eller CSI-stævne i kvalifikationsperioden. Rytteren skal minimum være rytterkategori 3.   Kilde: Dansk Ride Forbund