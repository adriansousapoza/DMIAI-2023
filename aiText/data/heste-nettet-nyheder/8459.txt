Carl Hester tager Wie Atlantico med til Florida
2012-01-12T20:11:05
Carl Hester har fået Fiona Bigwoods Grand Prix-hest Wie Atlantico i stalden.  Fiona Bigwood og Andreas Dahl venter deres 3. barn, og parret har derfor besluttet at lade Carl Hester holde Wie Atlantico i skarp konkurrenceform.  Carl Hester har kun haft den 13 årige hannoveraner-vallak e. Wie Weltmeyer i stalden i en uge, men har valgt at tage Wie Atlantico med til 2012 World Dressage Masters i Palm Beach, Florida hvor også Charlotte Dujardin medbringer Valegro.  Både Salinero og Totilas, som tidligere har meddelt deres deltagelse, har afmeldt og der er lagt op til skarp konkurrence, hvor Valegro og Ravel er blandt favoritterne.   