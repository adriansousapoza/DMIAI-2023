Kort foldtid betyder ikke mindre græs
2015-05-27T20:46:11
Det kan være en fejlagtig opfattelse, når hesteejere lader deres heste og ponyer gå kortere tid på fold, i troen på at de så indtager mindre græs, mener britiske forskere. Hestene lurer os nemlig hurtigt.   Restriktiv adgang til græs Mange hesteejere begrænser deres hestes adgang til græs, af flere grunde. I forårets indgræsningsperiode, er begrænset adgang til græs næsten standard rutine, for de fleste hesteejere, således at hesten langsomt vænner sig til en anden kost, og ikke risikerer ernæringsmæssige problemer. Mange hesteejere gør det også kontinuerligt, hvis der er masser af græs, både af frygt for overvægt og for at hesten eller ponyen skal risikere at blive forfangen. Men nu har britiske forskere fundet frem til, at metoden måske ikke er så skudsikker som antaget.   Græsindtag undersøgt Britiske forskere fra Aberystewyh Universitets institut for biologi, miljø og landbrug, har i samarbejde med Waltham hestelinje, gennemført et forskningsstudie, der peger på, at vi skal være mere varsomme med at bruge den gængse metode, end de fleste hesteejere nok tror.   Studiet gik ud på at undersøge hestes græsindtag ved reduceret tid på fold, i stedet for at gå på døgnfold, som bl.a. ofte bruges som middel til at reducere hestes græsindtag udfra velfærdsmæssige betragtninger.   Forsøget Over en 6-ugers periode observerede forskerne to grupper ponyer, der havde forskellig adgang til græsfolde. Den ene gruppe havde 24 timers adgang til græs, medens den anden gruppe havde 3 timers adgang til fold. Resten af tiden ( 21 timer= var de opstaldet på boks med ad libitum adgang til hø og vand.   Accelererer græsindtag Udfra observationer, var det tydeligt at se, at de ponyer der havde adgang til græs i en begrænset periode, spiste langt mere græs i de tre timer de havde adgang til græsset, end de ponyer der gik på døgnfold. Ved afslutningen af forsøgets sidste uge, havde ponyerne accelereret deres indtag så meget op, at de kunne indtage hele 40% af deres samlede daglige foderbehov i form af græs i løbet af de blot 3 timer, de gik på græs. Forskerne observerede, at de ponyer der havde restriktiv afgang til græs, langsomt accelererede deres græsindtag over de tre timer de havde til rådighed, over de 6 uger forsøget varede.   Forskerne peger på, at heste og ponyer, lærer at de kun har begrænset tid til rådighed, og derfor accelerer deres indtag, når de forudser at de bliver fjernet fra græsset igen. Ponyerne øgede progressivt deres indtag af græs i løbet af de 6 uger, hvilket indikerer, at de kan lære at ændre deres græsningsadfærd. "Det kan bestemt have implikationer på forekomsten af forfangne heste og ponyer", udtaler dyrlæge Pat Harris, der assisterede med supervision i forbindelse med studiet.   Tankevækkende resultat Resultatet er tankevækkende, da det kan pege på, at restriktiv adgang til græs er mindre effektiv end hidtil antaget og at hesteejere må finde andre veje til at forhindre overvægt hos deres heste og ponyer end de hidtidige metoder. Robert Eustace, som er direktør for en forfangenhedsklinik i England er overrasket over undersøgelsens resultater "Det har ikke været min erfaring" siger han. "at begrænse hesten indtag af græs, er en af de eneste metoder til at forhindre forfangenhed". Hertil svarer forsknings- og udviklingschefen for Spillers, som producerer hestefoder: "Implikationerne ved at reducere heste og ponyers tid på fold er - når der er tale om normalt velplejede græsningsarealer og med det formål at begrænse deres indtag af hurtigt fordøjelige kulhydrater - at det meget sandsynligt ikke er så effektivt som tidligere antaget". Heri ligger der sikkert megen sund fornuft, hvis man tænker sig lidt om   Resultatet har implikationer De fleste hesteejere har oplevet, hvorledes en hest, kan indtage store mængder græs på kort tid - når forårsgræsset piber frem - f.eks. hvis den bliver håndgræsset, mens heste der går kontinuerligt på fold, synes at græsse langt mere ekstensivt.   Hvis man som hesteejer tænker sig grundigt om, er resultatet derfor forventeligt, men det interssante ligger ligger formentlig i, at de færreste sikkert har tænkt tanken til ende og betragtet de reelle implikationer af forskningsresultatet.   Ingen adgang - intet græs At det gamle princip med at begrænse heste og ponyers adgang til græs, har en reel funktion, kan næppe diskuteres. Når hestene ikke har adgang til græs, spiser de selvfølgelig ikke noget. Men resultaterne rykker på den sikkerhedsmargin der ligger i, hvor lang tid heste og ponyer så kan gå på fold uden at få for meget. Samtidig giver ultra kort tid på fold, giver andre problemer, som at hestene bevæger sig mindre og har mindre social kontakt med andre heste, som heller ikke er ønskelig. Resultaterne peger derfor på, at man bør anlægge en anden strategi for sit hestehold, hvis man vil sætte hestenes velfærd højt.   Hvorledes kan problemet løses? En løsning på udfordringen, vil være at differentiere sit hestehold. Det kan f.eks. gøres således at de heste, der er sarte overfor forfangenhed og let bliver overvægtige, kommer til at gå på folde, der f.eks. har gammelt eller græs af mindre god kvalitet, eller allerede er nedgræsset af andre heste. De skal så arbejde langt hårdere for at indtage større mængder græs. Dog skal man fortsat være opmærksom på, at nyspirret græs er langt kraftigere ennd gammelt stift græs. Alternativt, kan man give hestene adgang til meget restriktiv stribeafgræsning. En tredje metode, er at give dem mundkurv på, så dette begrænser deres græsindtag væsentligt.   Som altid med heste, er der ikke nogen endegyldige løsninger, især ikke hvis det skal være nemt. Med ovennævnte viden i baghoveder, må det således være op til den enkelte hesteejer, at designe nogle managementsystemer der fungerer i forhold til det hestehold man har, og tage det bedst mulige hensyn til de individuelle hestes velfærd i det samlede hestehold.      Trakehnerhoppe med føl på græsfold. (forsidefoto: Tine Lessèl)