ECCO Cup 2013 skydes i gang i Sundeved
2013-02-26T15:14:21
Så er det endelig tid til ECCO Cup igen, og 2013-sæsonen skydes i gang i weekenden, hvor Sundeved Rideklub slår dørene op til Sundeved Dressurfestival med 1. kvalifikationsrunde for juniorer, ungryttere og U25. Stævnet varer fra fredag til søndag, og publikum er meget velkomne.   61 ekvipager til start 35 juniorekvipager, 20 ungrytterekvipager og 6 U25-ekvipager er tilmeldt er tilmeldt 1. kvalifikationsrunde af ECCO Cup'en. Første afdeling afvikles lørdag, mens anden afdeling kan opleves søndag.   ECCO Cup - for talentudviklingens skyld Formålet med ECCO Cup er at fremme den danske dressurelite inden for dressursporten, så ekvipagerne kan dygtiggøre sig mod internationalt niveau. ECCO Cup'en strækker sig fra kat. II-ponyer til U25 Grand Prix, hvilket skal sikre en rød tråd i de unge talenters karriere. Med en præmiesum på over 160.000 kr. er ECCO Cup Danmarks største ridesportsturnering. ECCO Cup rides årligt over tre kvalifikationsrunder og en finale.   Sundeved Rideklub   Om ECCO Cup 2013       Kilde: DRF