Stadig billetter at få til World Cup
2011-02-26T14:09:11
Stemningen er høj i Arena Fyn, hvor et begejstret publikum i den grad sørger for at skabe de rette rammer om de actionfyldte finaler. Der er stadig billetter at få, selvom her er godt fyldt, og der er masser af finaler helt indtil kl. 21.00 i aften. Udover finaler bydes der på stande med gode messetilbud med alt til rytteren og den islandske hest. Stalden er åben for publikum, så der er rig mulighed for at betragte skønhederne i mere stillestående tilstand end det tempo, de lægger for dagen, når de fremvises i ovalen.