Temaaften: Giftige planter og ændringer i hesteloven
2017-04-20T12:35:44
Hvad går de seneste ændringer af den omstridte hestelov ud på, og hvilke konsekvenser har det for dig, der har ansvaret for et hestehold? Hvordan kan du spotte, om der er giftige planter på de arealer som dine hestegræsser på, og hvad kan du gøre, hvis du finder dem på folden. Eller der er tegn på, at din hest er blevet forgiftet? Det kan du få svar på, når rådgivningsvirksomheden Agrovi afholder temaften i Ringsted om disse emner i starten af maj måned.   Her kan interesserede hesteejere bl.a. høre bygningskonsulent Tina Seligman fortælle om, hvad de vedtagne ændringer af den omstridte hestelov betyder. Uanset om det drejer sig om management i hesteholdet, indretningen af staldbygninger (både dem som allerede eksisterer og dem, som er på tegnebrættet), er der sket ændringer, som du bør kende.   Efterfølgende fortsætter mødet i det sundhedsfaglige hjørne, hvor natur- og miljøkonsulent Andreas Höll indleder med at fortælle om kendetegn ved de planter, der i yderste tilfælde kan slå hestene ihjel, og hvordan du kan forebygge og bekæmpe deres udbredelse på folde og græsmarker. Dyrlæge Katrine Boel, som i det daglige hjælper heste via akupunktur og homøopati, fortæller herefter om forgiftningssymptomer hos heste og gir´ tips til, hvilke planter, der kan bruges til hjælp ved akutte skader og adfærdsproblemer.   Flere og nye tilbud til hesteejere på hele Sjælland I løbet af marts måned har Agrovi afholdt lignende indlæg i Nordsjælland. Stor tilfredshed blandt mødedeltagerne gør, at man nu udvider tilbuddet om faglige møder og rådgivning til hesteejerne på hele Sjælland. Temaaftenen torsdag den 4. maj i Ringsted er bare ét af flere kommende initiativer for dig, der holder hest og bor på landet.   Faktaboks om temaaftenen: Agrovi fortsætter succesen med at afholde informative møder for de sjællandske hesteejere. Det sker, når de inviterer til en ny temaaften for hesteejere i Ringsted tirsdag den 4. maj kl. 18.30.til ca. 21. Emnet er Giftige planter og de seneste ændringer i hesteloven.   Arrangementet kræver tilmelding via http://www.agrovi.dk og koster 200 kr. pr. deltager, inkl. kaffe & kage. Derudover får deltagerne Agrovis plakat med "Opmærksomhedskrævende planter" med hjem.Det er muligt at betale med dankort eller kontant.   Arrangementet afholdes i Agrovis lokaler i Ringsted, Balstrupvej 90, 4100 Ringsted Tilmelding senest d. 1. maj efter først til mølle princippet.    Foto: privat