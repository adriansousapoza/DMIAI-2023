Isabell Werth suveræn igen!
2016-12-11T14:20:25
Isabel Wert viste igen sin knusende suverænitet for tiden, da hun lørdag aften i Genéve satte punktum for Grand Prix Kür klassen og indkasserede over 84% for sit ridt på Emilio, og satte alle konkurrenterne til vægs   Stor konsistens i overlegenhed Efter fredagens sejr i Grand Prix ved den 56. udgave af CHI Genève i Palexpo Geneva ( se her), viste tyske Isabell Werth igen lørdag aften i küren, at hun er helt urørlig for tiden.   Vinder i Grand Prix Kür Ved World Dressage Master Grand Prix Kür lørdag aften i Genève var hun igen i vælten på Emilio (e. Ehrenpreis / Casir AA) og satte sidst i klassen samtlige konkurrentertil vægs da hun helt overlegen og vandt klassen med mere end 7 procent forspring til nærmeste konkurrent, i et program der var uden fejl og særdeles flydende og let.   Smeyers Molberg viste flot ridt Inden sidste rytter i klassen havde schweiziske Marcela Krinke Susmelj ellers taget føringen med stævnets danske islæt den 15-årige Smeyers Molberg som tidligere hed Atterupgaards Molberg ( e. Michellino /Rambo), der med et flot og flydende ridt opnåede 76,750 procent.   Genrelt højt niveau Generelt var klassens ekvipager karakteriseret ved at leve noget nær op til deres personlige bedste, men det var alligevel ikke tilstrækkeligt til at slå suveræne Isabell Werth.   Spanske Beatriz Ferrer Salad og schweiziske Marcela Krinke Susmelj opnåede forud herfor ligeledes meget flotte bedømmelser, men det var altså igen Isabell Werth der viste sig helt uovervindelig og oven i købet demonenstrerede sin totale dominans, ved at opnå en score der lå så markant over alle øvrige deltagende ekvipager.      Isabell Werth og Emilio (e. Ehrenpreis / Casir AA)