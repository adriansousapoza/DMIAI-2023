Ny hestefilm har premiere i dag
2012-01-26T09:57:33
War Horse spilles fra i dag i alle danske biografer, og traileren til filmen kan ses her.   Resume: 'War Horse' er et krigsdrama, baseret på Michael Morpurgos populære børnebog fra 1982, der også har haft stor succes som teaterstykke. Albert (Jeremy Irvine) er tæt knyttet til sin hest Joey, og det får derfor uoverskuelige konsekvenser, da hans far (Peter Mullan) sælger hesten til det britiske kavaleri. Forude venter der Joey en hård skæbne i skyttegravene under 1. Verdenskrig, og den unge Albert drager nu til Frankrig og krigens rædsler for at blive genforenet med sin hest. Filmen er instrueret af Steven Spielberg, der tidligere har arbejdet i krigsfilms-genren på 'Saving Private Ryan' (1998). 'War Horse' er nomineret i seks kategorier ved dette års Oscar-uddeling for bl.a. Bedste film.   Kilde: Kino.dk