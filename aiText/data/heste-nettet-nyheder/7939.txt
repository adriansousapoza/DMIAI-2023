Andreas og Stamina videre til 6-års finalen
2011-08-05T14:23:13
Ved VM i Verden var det i dag 6-års hestene der red kvalifikationsrunde til VM-finalen. Der var fem danskere til start, men det lykkedes kun den ene danske ekvipage at kvalificere sig videre til finalen der rides søndag i Verden. Det var Andreas Helgstrand og Tørveslettens Stamina e.Stedinger/Carano. Ekvipagen deltog ligeledes ved sidste års VM, hvor de også red i finalen. Andreas og Stamina opnåede samlet karaktererne 8.64 efter dagens ridt. Det er en hollandsk ekvipage der efter dagens klasse ligger i spidsen. Emelie Scholtens og Astrix opnåede nemlig 9.16 samlet. Ekvipagen vandt sidste år VM for 5-års holdet, og det bliver spændende at følge om de kan forsvare titlen på søndag. Du kan se alle resultaterne her.