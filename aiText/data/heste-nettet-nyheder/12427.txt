Vil du dømme dressuren i Odense?
2016-10-11T00:13:22
Vil du dømme med til det internationale dressurstævne JBK Horse Shows i Odense? Så har du chancen for det via app'en Spectators Judging! Under dressurklasserne som afvikles fredag til søndag i Odense, er det muligt for publikum at dømme med via ens smartphone. Det er muligt pga. app'en Spectators Judging, som har vist sig at være meget populært ved flere internationale stævner rundt om i verdenen i år. Det kræves at man downloader app'en, som man kan læse mere om samt downloade HER. Herefter handler det bare om at gå i gang med at score rytterne som rider på banen. Det er muligt at være med-dommer i klasserne fredag under Dansk Rideforbunds dressurchampionatsfinaler samt de øvrige dressurkonkurrencer i samme weekend herunder også FEI World Cup Küren om søndagen. Vi ved alle hvordan man kan være uenig med dommerens bedømmelser på banen, men her er det altså muligt selv at prøve at sidde i dommerens position. Det er i app'en muligt både at bedømme ridtet for hver enkel øvelse helt på linje med dommeren i dommertårnet, men det er også muligt at nøjes med en slutscore, så man kan nyde de flotte ridt mere koncentreret. Under stævnet til JBK vil speakeren ikke kun offenliggøre de point, som dommerne har givet. Speakeren vil også offentliggøre de point, som publikum har givet. Så det er bare om at huske smartphonen til dette års JBK Horse Show! Kilde: JBK Horse Shows