Hestespassere og frosne ærter
2012-01-08T12:20:56
Nogle gange præsterer man at komme af sted med de grimmeste bommerter, når man har med heste at gøre. Af den type, hvor man lige kigger rundt for at tjekke, om der nu var nogen, der så det. Det er jo gerne voldsomt morsomt for alle andre, og man kan da som oftest også selv grine af det, når man efter et par år er holdt op med at rødme ved tanken. Sådan er det naturligvis også for Heste-Nettets brugere, og tilbage i 2001 startede en modig sjæl en tråd, der skulle komme ganske mange grin ud af.   BOMMERTER / Jeg - en hestespasser     Det er ikke noget nyt fænomen, at bølgerne kan nå voldsomme højder på Ryttersnak. Det gjorde de i særdeleshed også i år 2000, hvor det til sidst nærmest blev komisk. Det kom der en yderst humorristisk tråd ud af, hvor folk kvit og frit havde lov at kyle med alt det mudder, de overhovedet kunne komme i tanker om, og der blev faktisk også udnævnt en vinder.   Gratis Mudder     Ridesporten er ikke bare lutter lagkage. Man kan forårsage skader på de mest pinlige områder af kroppen, hvor man måske ikke lige har lyst til at vise det frem i rytterstuen og spørge om råd. Men her kommer de gæve brugere også til hjælp! Og hvad er det egentlig med mødre og frosne ærter?   Kun for kvinder *G*     Det er ikke altid let at begå sig på skrift, og slet ikke på fora som på Ryttersnak, hvor man risikerer at alle ord bliver splittet til atomer og brugt mod en i en helt ny udgave. Udfordringen blevet taget op i dette meget politisk korrekte indlæg, hvor alle forbehold bliver taget. Men ak, alligevel udvikler det sig i en helt anden retning. Heldigvis er der tale om krampelatter, ikke mudderkast.   Det ultimative indlæg     Find selv flere gode grin og alverdens råd om dette og hint i Ryttersnaks museum.