Guld til de danske ungryttere i springning
2012-07-05T16:10:58
Dansk guldmedalje i Finland Ungrytterlandsholdet leverede en super præstation på springbanen ved NM i Finland, hvor det blev til samlet 12 fejl og dermed endnu en guldmedalje til Danmark. Der skulle en ekstra omspringning til for at afgøre om guldet skulle gå til Danmark eller Norge, efter begge hold havde samlet 12 fejl efter de to første runder. Norge måtte nøjes med sølvmedaljen efter omspringningen, hvor det lykkedes de danske ryttere at ride sejren i hus. Sverige sikrede sig bronzemedaljen i holdkonkurrencen med samlet 16 fejl efter de to runder. Det danske vinderhold bestod af Julie Paludan Sørensen på Legolas, Renée Ulvsbjerg på Cosima, Dorte Dahlmann Olsen på C. Itti og Rikke Belinda Barker på Oh La'la.   Kilde: DRF    Julie Paludan Sørensen med Legolas Arkivfoto: JP-photo