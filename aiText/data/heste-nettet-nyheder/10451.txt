Rollkur forbudt ved lov
2014-01-10T10:06:43
Schweiz forbyder nu ved lov anvendelsen af rollkur/hyperflexion og er hermed det første land der indfører en egentlig lovgivning på området. Vidtrækkende lov Den nye lov er relativt omsiggribende, idet den forbyder at træningsmetoden ikke alene anvendes i forbindelse med konkurrencer, men også i træning i al almindelighed. Samtidig bliver det strafbart at udøve den, hvilket betyder at ryttere der anvender metoden i yderste konsekvens vil blive retsforfulgt. Længe under vejs Loven der nu er vedtaget i Schweiz har været længe under vejs. Den blev oprindeligt foreslået i 2008, inden FEI og DRF officielt skærpede deres indstilling til træningsmetoden. Loven blev officielt godkendt, godt 5 år senere, oktober 2013, og er trådt i kraft her fra årsskiftet til 2014. Udelukkelse eneste middel FEI og de fleste ridesportsnationer forholder sig ligesom Schweiz kritiske overfor rollkur/hyperflexion, men forskellen er her, at reglerne ikke er omfattet af lov. Derfor har FEI ligesom de nationale risesportsorganisationer ikke de samme potentielt vidtrækkende beføjelser. Indenfor FEI og DRF går sanktionsmulighederne alene på udelukkelse fra sporten arrangeret under det pågældende forbund, og udgør forbundets eneste måde at sanktionere medlemmerne på. I DRF afgøres eventuelle anklager efter indrapportering til disciplinærudvalget. Appeludvalget er anden og sidste beslutningsinstans.   Da reglerne alene omfatter rollkur anvendt i opvarmningen til konkurrencer og i organiserede rideklubber under FEI, har organisationerne ingen indflydelse på, om rollkur anvendes af rytterne, når de træner hjemme i deres egen stald. Reglerne findes på DRF's hjemmeside under Etiske Retningslinjer, punkt 8e.   Kun få sager i DK DRF oplyser til Heste-nettet, at der kun har været enkelte sager om brugen af rollkur til behandling i disciplinærudvalget, ligesom der endnu ikke er fundet disciplinærdomme sted. Det kunne hermed indikere, at der ikke er behov for et egentligt lovgrundlag i Danmark, såfremt DRF's registeringer er retvisende, vel at mærke, når der huskes på, at disse kun omfatter observationer i forbindese med afvikling af konkurrencer eller i klubregi under DRF. Andre vil sikkert mene, at at såfremt man, alene, ved hjælp af rådgivning på området, kunne hindre ryttere i at udføre rollkur hjemme, ville dette være tilstrækkeligt grundlag for en vedtage en lov. Reaktionen fra Dyrenes Beskyttelse i Danmark, kommer imidlertid promte. De ønsker at Danmark følger efter Schweiz med et forbud, således at anvendelsen af træningsmetoden bliver ulovlig, og hermed også gælder, når man træner hjemme på egne græsgange. Rollkur forklaret Rollkur også kaldet hyperflexion er den omdiskuterede træningsmetode hyppigst anvendt til dressurheste, der foreskriver en (ekstrem) kraftig bøjning af hestens hals og nakke ind mod bringen under tvang. Dette, ikke at misforstå som den træningsmetode der kaldes low-deep-round - lav dyb og rund, som fortsat er tilladt også under FEI og DRF. I praksis kan det imidlertid være vanskeligt for den almene rytter at sondre mellem grænsetilfældene mellem de to træningsmetoder, hvilket formentlig er årsagen til den megen diskussion. Det der her er afgørende det kritiske forskel er ordet 'tvang' og den meget overdrevne bøjning af nakken ind mod bringen af hesten, og ikke den bløde runde nedadgående bøjning man kender fra low-deep-round, som oftest praktiseres ved bl.a. ridning af unge heste.  Det kan således forventes, at der i Schweiz vil påhvile en relativ tung bevisbyrde på anklagerens side, når loven skal benyttes til domsafsigelse, da grænsesnittet mellem de to givne træningsmetoder kan forventes, at blive et sagsfremstillingspunkt der kan give grund til megen diskussion.    Eksempel på rollkur. bemærk positionen af hestens hals og nakke