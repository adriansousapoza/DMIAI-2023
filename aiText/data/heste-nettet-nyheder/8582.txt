Danskavlet sportsponyhingst kåret i Neumünster 
2012-02-24T17:12:54
    Den danskavlede sportponyhingst Strandgaards Challenger blev kåret ved hovedkåringen i Pferdestammbuch Schleswig-Holstein/Hamburg d. 11. februar. Ud af et hold på 45 sportsponyer blev 23 kåret heriblandt Strandgaards Challenger, som blev stillet som eneste danskavlede pony. Challenger, som er efter den anerkendte tyske sportsponyhingst FS Champion de Luxe og med FS Pour L'Amour som morfar, er avlet på Stutteri Følle Strandgaard, Rønde. Stutteriet har specialiseret sig i avl af tyske sportsponyer og har bl.a. haft succes ved de tyske Bundeschampionater, hvor det blev til en 4. plads i finalen i 2010 for hoppen She's Madonna. Standgaards Challenger stiller d. 3. marts til kåring hos DSP sammen med en af stutteriets andre hingste, den tyskkårede Dr. Doolittle, som blev bedste gangartshingst ved DSP's materialprøve i sept. 2011.   Link til Stutteri Følle Strandgaard her    