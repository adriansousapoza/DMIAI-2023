VM i Bromont aflyst - FEI leder efter en ny arrangør
2016-07-23T14:17:38
Det har længe været kendt at der var økonomiske vanskeligheder i forbindelse med planlægningen af World Equestrian Games (WEG) i Bromont 2018. I går er FEI og Comité organisateur des Jeux Équestres Mondiaux 2018 (COJEM) blevet enige om at terminere aftalen. Dermed står FEI nu uden arrangør til det omfattende arrangement.   WEG afholdes hvert fjerde år midt i OL cyklusen. Alle FEI discipliner afvikles ved et og samme stævne, det drejer sig om der tre Olympiske discipliner: dressur og paradressur, spring og military samt kørsel, distance, voltigering og reining.   WEG har de sidste tre gange været afholdt i Aachen, Kentucky og Caen. Sidstnævnte fik megen kritik grundet de store distancer mellem flere af disciplinerne. Det er for nuværende svært at se andre end Aachen der med så kort varsel kan stable arrangement og infrastruktur på benene.  