Dansk varmblods online hingsteliste opdateret - med nyt design
2012-03-22T19:31:29
  Så er Dansk Varmblod´s nye elektroniske Hingsteliste og Hingstestambog klar Målet har været at lave en Hingsteliste/stambog med et moderne og stilrent udtryk, og som grafisk præsenterer hingstene flot både i søgeprocessen samt på deres individuelle præsentationer. Ligeledes er både Hingstelisten og -stambogen lette at søge i med de mange forskellige variabler, så du kun får vist de hingste, som opfylder de kriterier du har udstukket. Hver hingst bliver præsenteret med al den nødvendige information omk. kontaktpersoner med direkte link til hingsteholderens mail og hjemmeside hvis yderligere information om bedækningsrater mm. ønskes, afstamning, følbedømmelser, indekstal mm, og selvfølgelig op til flere billeder. Der kan ligeledes linkes til HesteData, hvor man kan finde endnu flere oplysninger om hingsten, hans konkurrenceresultater, afkom, uddybende info om indekstallene mm. Alle hingste på Hingstelisten er godkendt til bedækning i 2012 og føl efter disse og en Dansk Varmblod kåret hoppe kan registres i Dansk Varmblod uden ekstra omkostninger. Vær opmærksom på at hingste i Stambogen ikke nødvendigvis er godkendt til avl i 2012. Der er på nuværende tidspunkt tilmeldt 83 hingste til årets Hingsteliste, og der kommer flere til når de unge hingste afslutter deres 10-dagestest torsdag d. 22. marts. Hingstene vil kunne ses i april og maj nummeret af Ridehesten, men det vil altid være den elektroniske Hingsteliste der er den bedst opdaterede, og hingste tilmeldt senere end d. 10. april vil kun kunne ses online. Du vil kunne finde billeder på alle hingstene på Hingstelisten 2012 og der vil løbende blive lagt billeder ind på de resterende hingste i vores Hingstestambog, som rummer over 450 hingste. Du finder Hingstelisten og -stambogen HER   Kilde: http://www.varmblod.dk