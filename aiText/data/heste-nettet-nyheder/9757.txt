En placering som nr. to til den nybagte far
2013-02-22T20:03:54
F.1 er den sværeste femgangskonkurrence med skridt, tølt, trav, galop og flyvende pas. Men klassen var trods alt ikke sværere, end at Agnar Snorri Stefanssón kunne ride sig til en andenplads, selvom han kom direkte fra hospitalet, hvor hans kone netop havde født, kastede sig op på Rómur frá Búðardal og red så overbevisende, at dommerne kvitterede med 7,03 samlet.   Stefanssón blev kun slået af Daniel Jonsson, der høstede virkelig flotte point ved dommerne og muligvis også dagens største bifald fra publikum. Han endte samlet på 7,83.   Camilla Mood Havig, der ellers førede klassen efter først runde, måtte reduceres til en fjerdeplads efter anden runde. Anne Sofie Nielsen indtog tredjepladsen.   Se resultatlisten her  Daniel Jonsson og Oliver frá Kvistum (7,83). JP-Photo.dk  Agnar Snorri Stefánsson og Rómur frá Búðardal (7,03). JP-Photo.dk  Anne Sofie Nielsen og Örn f. Efri-Gegnisholum (6,93). cs-foto.dk  Camilla Mood Havig og Herjann fra Lian (6,87). cs-foto.dk