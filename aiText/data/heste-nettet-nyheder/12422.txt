Hvordan forstår jeg min hoppes bedømmelsesskema?
2016-10-07T23:00:01
Dansk Varmblod har udarbejdet en manual til det nye bedømmelsessystem, som de kalder lineær registrering, da det nye system har afledt en række spørgsmål fra hoppeejerne om bedømmelsessystemet. Manualen skal derfor gerne være en god vejledning til at skabe bedre inblik for hoppeejerne i det nye system og vil forhåbentlig kunne besvare de fleste umiddelbare spørgsmål man måtte have   Lineær registrering Med det relativt nye bedømmelsessystem, lineær registrering, opstår der en række spørgsmål fra hoppeejerne - det er en mere detaljeret bedømmelse af hoppen eller føllet, som på sigt kan give meget bedre information til Dansk Varmblods videre udvikling af populationen som helhed, og som her og nu giver avleren et meget større indblik i sin hoppes styrker og svagheder, når der skal vælges hingst.   Manualen til lineær registrering ligger nu online.   Manualen er tiltænkt flere målgrupper Manualen er brugt både til at uddanne dommere og sekretærer og er også helt oplagt at læse for alle avlere og andre interesserede, så man bedre kan forstå, hvorfor krydserne er sat i de respektive felter i netop din hoppes bedømmelse.   Klik her og gå direkte til manualen for lineær registrering på DV's hjemmeside.   Klik her og se mere om lineær registrering.   Kilde Dansk Varmblod      Et billede af ældre dato - men som dog viser grundlæggende lidt om, hvad dommerne taler om mht "rammer" i en hest til bedømmelse.  