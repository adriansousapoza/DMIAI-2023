Exquis Clearwater erstatter Exquis Taikoen
2012-07-30T22:05:04
Da Exquis Taikoen desværre har vist sig ikke at være helt i orden, er Anne van Olsts reservehest Exquis Clearwater sat ind på holdet i stedet. Exquis Clearwater har, som de andre landsholdsheste, været med på træningslejren i Windsor, og har under hele opholdet været super gående. Det danske dressurlandshold er sponseret af First Horse Hesteforsikring.    Et rutineret par på holdet Anne van Olst og Exquis Clearwater er et særdeles rutineret makkerpar, og tilbage i 2008 var ekvipagen med til at sikre det danske dressurlandshold bronze ved OL i Hong Kong. I 2010 blev parret Danmarksmester i dressur, og ved EM i Rotterdam sidste år var parret med til at sikre dressurholdet en plads ved OL i London.   Det danske dressurlandshold består nu af Nathalie zu Sayn-Wittgenstein på Digby, Anna Kasprzak på Donnperignon og Anne van Olst på Exquis Clearwater.   Kilde: DRF  Anne van Olst og Exquis Clearwater (Arkivfoto: JP-Photo)