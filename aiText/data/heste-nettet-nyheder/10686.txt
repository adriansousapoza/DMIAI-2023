Banebygger dømt for vanrøgt
2014-04-27T14:56:10
Kontant straf for vanrøgt af to heste, blev afsagt over en kvindelig banebygger. Straffens udmåling viser, at Storbritannien ikke længere ønsker at se igennem fingre med grove vanrøgtssager   En banebygger har modtaget en kontant og hård straf for vanrøgt af to heste i hendes varetægt Storbritannien er nu begyndt at anvende strafferammen mere kontant ved velfærdssager, end det er for vane i Danmark, hvor mange i offentligheden mener, at bevidst vanrøgt som oftest ikke straffes hårdt nok.   Nægtede sig skyldig En britisk kvinde er af retten i april blevet dømt skyldig i unødig lidelse for 2 heste. Kvinden blev sigtet for i alt 8 overtrædelser af dyreværnsloven, heriblandt for unødig lidelse for dyrene, utilstrækkelig foderstand og ubehandlede sår og infektioner. Til trods for omfattende dokumentation i form af billeder og video af de to heste, erklærede kvinden sig ikke skyldig i anklagerne.   Dette gavnede hende imidlertid ikke i sidste ende, især fordi hun ikke havde bedret hestenes tilstand siden en velfærdsinspektør fra RSPCA besøgte hendes farm så sent som i oktober sidste år. På dette tidspunkt blev tilstandende allerede fundet stærkt kritisable, med underernærede og stærkt afkræftede heste.   Omfattende dom Den kvindelige banebygger, har nu modtaget sin dom. Den omfatter indtil flere elementer der består af både frihedsberøvelse, kontant afregning samt konsekvenser for hendes videre mulighed for hestehold. Ialt modtog hun en dom på 18 ugers fængsling, suspendering i 2 år samt påbud om udførelse af samfundstjeneste på 300 timer. Endvidere har hun fået frakendt retten til at holde heste i 10 år, uden mulighed for appel de næste 5 år. I tillæg hertil modtog den dømte banebygger en regning på 6.289,54 pund i sagsomkostninger foruden et offertillæg på 80 pund, svarende til i alt små 50.000 danske kr.   En aflivet og en i bedring Historien om de to vanrøgtede heste i den dømtes varetægt er, at den brune hest i videoen og på billedet måtte aflives, da den ikke reagerede væsentligt på medicinering og behandling, mens den røde hoppe, der foruden at være stærkt afkræftet og havde en øjeninfektion og en ubehandlet skade på benet, langsomt er i bedring.   Døm selv udfra følgende billeddokumentation og til den linkede video om straffen svarede til forseelsen.          Forsidebilleder: RSPCA