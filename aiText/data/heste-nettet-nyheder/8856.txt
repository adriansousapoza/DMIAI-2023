Få succes i din ridning med det rette bid
2012-04-24T08:49:42
Christina Suntum Sørensen er ikke en hvilken som helst hestedyrlæge. Christina har valgt at have fokus på hestens tænder og mundhule i sit arbejde, og som en af de få, tilbyder hun også hjælp til bidtilpasning.   Christina driver Østjysk Hestetandpraksis, se Hestemund.dk, og er forfatter til bogen "Bag om biddet - en guide til valg og brug af bid", der blev lanceret på messen Hest & Rytter i 2012.   Christina Suntum Sørensen lancerer nu et helt nyt tiltag, en foredragsrække om bid og bidtilpasning under overskriften "Få succes i din ridning med det rette bid". Så synes du også det er forvirrende hvilket bid man skal vælge, og kunne du godt tænke dig at få afkræftet nogle myter omkring bid, og blive bedre rustet til at vælge det bedste for din hest, så er foredraget måske noget for dig.   På Christinas foredrag lærer du om hvilke forskelle i mundhulen der betyder noget for hvilket bid hesten fungerer på. Du får også en opskrift på hvordan man foretager en bidtilpasning trin for trin, og hvordan du tolker hestens signaler overfor biddet.   På Hestemund.dk kan du i kalenderen se hvilket foredrag der ligger nærmest dig.    Foto: Christina Suntum Sørensen