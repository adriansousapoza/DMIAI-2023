EM bronze til de danske ponyryttere
2011-07-29T10:51:41
EM-bronze i dressur til ponyrytterne efter nervepirrende fintælling Spænding til det sidste inden det endelig lå fast, at både det danske og det britiske ponylandshold begge vandt bronze ved EM i dressur i Jaszkowo i Polen. Det var Caroline Aarosin, Maya Jørgensen, Caroline B. Smidt og Emilie Holm Toft, der red den flotte medalje i hus. EM for ponyer i dressur, springning og military afvikles i Jaszkowo i Polen den 28. - 31. juli, og også de danske military- og springrytterne var på banerne torsdag. Landsholdsrytterne bærer tøj fra Kingsland og de danske dressur- og springlandshold er sponsoreret af First Horse Hesteforsikring. Dressurlandsholdet tager EM-bronze De danske dressurpiger gav alt hvad de havde og red en flot bronzemedalje i hus ved EM i dressur for pony i Jaszkowo. Der var dog spænding til det sidste, da Danmark og England lå fuldstændig lige, og der måtte en nervepirrende fintælling til, før det endelig lå fast, at de to nationer begge fik bronze. Det blev Tyskland, der tog EM-guldet, mens sølvet gik til Holland. Lørdag rides det individuelle dressurmesterskab, mens der rides kür søndag. De ekvipager, der er udtaget til de danske landshold ved EM er: Dressur Caroline B. Smidt/Campari W Maya Jørgensen/Modderbeek's Flo Caroline Aarosin/SL Lucci Emilie Holm Toft/HB Dreamgirl Victoria E. Vallentin/Natalina (reserve) Kristine Koch Bejstrup/Dornick-Son (reserve) Springning Jessica Toelstang/ Murphys Flight Emil Hallundbæk/ Paulsdarys Pocket Rocket Frederikke Strøm/ Calton Wonder Anne Katrine Vagnby/ Bonte Bart Nicklas Hornsleth Mathiasen/ Matador Military Mai Kaas/Midnight af Lergraven Benjamin Jørgensen/Simply Red Kilde: Pressemeddelse