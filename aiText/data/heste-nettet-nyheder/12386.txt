Bronze til Stinna og Smaries i PL   Opdateret
2016-09-14T23:24:11
Stinna Tange Kaastrup og hendes hest Smarties har i dag sikret sig en individuel bronze medalje til Danmark i grad 1b, i de paraolympiske lege. De præsterede et særdeles flot ridt, der indkasserede ekvipagen en score på hele 73,966 til stor stor jubel i den danske lejr og en tydeligt berørt Stinna ved medaljeoverrækkelsen   Stinna Tage Kaastrup med hesten Horsebo Smarties (Gribaldi/Ramiro's Bubeof Smarties) red i dagens individuelle mesterskabskonkurrence for grad 1b ryttere et særdeles flot program, der af dommerne blev honoreret med den flotte score på 73,966, hvilket sikrede dem bronze medaljen.   Stinna Tange Kaastrup er født uden ben, og rider i klassen med de næstmest handikappede. Hun bruger to piske i stedet for sine manglende ben, og derudover bruger hun sædet og stemmen til at give hesten kommandoer.   Stor spænding før klassen Op til deres ridt i dag var forventningerne tårnhøje til Stinna Tange Kaastrup og Smarties. Allerede inden PL har flere håbet og troet på en medalje til det dygtige, men forholdsvis nye, makkerpar. I dag viste Stinna, hvad hun er gjort af og sammen med Smarties, og de høje forventninger rystede dem ikke. Heller ikke selvom de red som dagens sidste ekvipage i den individuelle grad 1b klasse, og hermed vidste hvad de skulle præstere for at opnå metal.   Skarpt internationalt felt Presset på den blonde dansker var ellers stort, for de foregående ryttere havde vist fin form. I løbet af konkurrencen lagde den og østrigske Pepo Puch, der vandt guld ved PL i London sammen med Fontainenoir, sig foran den ellers førende Lee Pearson og hesten Zion. Ingen af disse to ryttere var imidlertid til at røre.   Pepo Puch indtog førstepladsen i dagens klasse og hjemtog en velfortjent gulmedalje med intet mindre end karakteren 75,103%. Andenpladsen gik til Lee Pearson og Zion med nøjagtig én procent op til førstepladsen. De red til en bedømmelse på 74,103%. Stinna Tange Kaastrup og Horsebo Smarties. sikrede sig - som rosinen i pølseenden - bronze med meget få marginaler op til sølvet.   Forløsning ved medaljeoverrækkelsen Det var en særdeles berørt Stinna Tange Kastrup der modtog sin bornzemedalje og lod tårene få frit spil - en tydelig forløsning og stor glæde ovenpå en fantastisk præstation under et meget stort forventningspres. Stort tillykke til Stinna og Horsebo Smarties!   Anden PL dressurmedalje og føring i holdkonkurrencen   Med Stinnas bronzemedalje har Danmark foreløbigt sikret sig to medaljer i dressur ved PL i Rio, efter at Susanne Jensby Sunesen i går vandt individuelt sølv for grad III rytterne. To af de foreløbige ialt 4 medaljer til Danmark, er således hentet i paradressuren. Flot gået for den danske paradressur sport.   Danmark fører nu holdkonkurrencen, som afgøres i morgen torsdag den 15. september ud på eftermiddagen, når den sidste danske ekvipage, Caroline Cecilie Nielsen og Leon skal ride sit individuelle program i grad II. Herefter gælder det Küren på fredag.   DR har oploadet en optagelse af Stina's program, som du kan se her   Se optagelsen fra selve medaljeoverrækkelsen her      En glad Stinna med bronze medaljen om halsen  