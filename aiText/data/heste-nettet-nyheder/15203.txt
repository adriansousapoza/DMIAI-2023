Ingen efterbetaling ved Agria
2020-10-05T19:09:06
Dansk Ride Frbund afviser rygter om ekstrabetaling ved deltagelse i Agria DRF-mesterskaberne i spring for pony og children, efter at stævnet er flyttet fra Fredericia Sportsrideklub til Vilhelmsborg   Ingen ekstrabetaling Fredag aften kunne DRF glædeligt melde ud, at de indendørs Agria DRF-mesterskaber for pony og children alligevel kan afvikles i år, da World Cup Herning ApS har tilbudt at afvikle dem på Vilhelmsborg i den kommende weekend. Efterfølgende er forbundet desværre blevet gjort opmærksom på, at flere har fået den opfattelse, at der kræves en ekstrabetaling, før man kan få lov til at starte mesterskaberne. Denne misforståelse forbundet gerne mane i jorden én gang for alle.   Indsamling til finansiel støtte I kølvandet på aflysningen hos Fredericia Sportsrideklub er der blevet søgt intenst efter muligheder for at redde årets indendørs mesterskaber for de unge springryttere. Det har bl.a. omfattet, at man har forsøgt at rejse finansiel støtte til stævnearrangørerne for at muliggøre afviklingen.    Helt konkret er der startet en indsamling blandt forældre til ryttere, der er kvalificerede til mesterskaberne, hvor man bl.a. har opfordret til donationer samt bedt om støtte gennem ekstrabetalinger på 2500 kr. pr. hest/pony.   "Det står naturligvis alle frit for, om man ønsker at bidrage økonomisk til afviklingen af mesterskaberne, men det er vigtigt for DRF at understrege, at vi intet har med indsamlingen at gøre, og at det aldrig kan eller må blive et krav, at man skal foretage en ekstrabetaling for at kunne deltage i vores mesterskaber. Derudover er det også vigtigt at pointere, at der på intet tidspunkt har været tale om, at hverken World Cup Herning ApS eller DRF har bedt om/krævet støtte til afviklingen af mesterskaberne.", lyder det fra dansk Ride Forbund. DRF glæder sig over at afviklingen lykkedes Når alt dette er sagt, erDansk Ride Forbund stadig meget glade for, at mesterskaberne kan afvikles i den kommende weekend, så det også i år er muligt at få kåret vinderne af de indendørs Agria DRF-mesterskaber i spring for pony og children, lyder det fra forbundet.      Dansk Ride Frbund afviser rygter om ekstrabetaling ved deltagelse i Agria DRF-mesterskaberne i spring for pony og children, efter at stævnet er flyttet fra Fredericia Sportsrideklub til Vilhelmsborg