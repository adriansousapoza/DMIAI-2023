Ny udtagelsesprocedure forud for UVM i Verden
2014-02-15T23:17:30
  Det er i år atter rutinerede Birthe Lyder Nielsen og Susanne Baarup, der skal stå for udtagelsen af de ungheste der skal repræsentere Danmark til UVM i Verden - men som noget nyt med særdeles kompetent assistance fra Finn Greve, der vil følge og støtte ekvipagerne gennem en serie af frasorteringsrunder og hele vejen til Verden    Som noget nyt fra år 2014 vil bruttoholdet bestå af de 6 bedste DV og TAF heste fra det forgående års 4- og 5-års championat, samt de 6 bedst placerede ungheste fra DV's ungehestechampionat i Herning. Hertil afholdes der to UVM-iagtagelsesstævner på henholdsvis Vilhelmsborg, Århus d. 3. maj og Noagård, Skælskør d. 9. maj. Ved disse arrangementer vil bruttoholdet blive suppleret op med yderligere 6-8 stk. 5-års og 10-12 stk. 6 års.   Herefter vil der blive afholdt 3 samlinger med frasorteringer. Samlingerne afholdes alle på Det Nat Vilhelmsborg under ledelse af fin Finn Greve.   1. samling afvikles den 17. maj, hvor ekvipagerne modtager hjælp til videre udvikling. Der  frasorteres muligvis.  2. samling den 31. maj er ligeledes træning og iagttagelse, hvorpå antallet efter frasortering  nedbringes til cirka 10 i hver årgang.  Til den 3. samling den 14. juni vil der være programridning i de respektive FEI Indledende  programmer, der bedømmes af 2 dommere samt Finn Greve. Antallet i hver årgang nedbringes  dermed til de 2x4 ekvipager, der tilmeldes UVM 2014.      Læs mere om hele den nye struktur på Dansk Varmblods hjemmeside her     Kilde: http://www.varmblod.dk    Maria Anita Andersen og Svalegårdens Hottie e. Hotline/De Noir blev bedste danske ekvipage sidste år med en 4.plads i 5-års finalen (Foto: JP-Photo.dk)