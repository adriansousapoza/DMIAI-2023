Danmark – Tyskland 4 – 2
2012-02-05T23:17:22
Det var dansk i toppen af 4 ud af 7 klasser lørdag og søndag på Vilhelmsborg men tyske Dieter Smitz tog sejren i begge stævnets vigtigste klasser.   På Fermoso sejrede Smitz i lørdagens kvalifikation til Grand Prix'en foran finske Sebastian Numminen med Calandro og Tina Lund med A-Dur R på hhv. 2. og 3. pladserne. I søndagens Grand Prix trak Smitz igen det længste strå, denne gang på Landlady. Tina Lund og Jackson Hole KJH måtte tage til takke med klassens 2. plads. Norske Sandra Løvås og Pedro tog sig af 3. pladsen foran den danske ungrytter Christiane Tetzlaff på Conquest of Future.   Daniel Cassøe Jakobsen gentog lørdag sin sejr fra fredagens Small Tour, igen på hans trofaste Raider Holmen (DV e. A-Dur/Blue Hors Agent). Med et fejlfrit ridt i tiden 50,21 sek., slog Cassøe Karina Rie Truelsen på Quinnie med kun 0,4 sek. Dieter Smitz var her, der og alle vegne på Vilhelmsborg og red sig ydereligere til en andenplads i fredagens Small Tour og en tredjeplads i lørdagens.   Tina Lund og Amaretto var vanen tro lynhurtige og to med næsten 2 sekunders forspring sejren i lørdagens Medium Tour foran Christiane Tetzlaff på Conquest of Future. Tina og Amaretto tog sig også af sejren i søndagens Small Tour finale foran Sofie Halling på Winde van de Bucxtaele.   Den talentfulde ungrytter Julie Paludan Sørensen tog sig af sejren i Youngster-finalen på den hurtige Balentina S.B. foran norske Stein Endresen og Engas Nanja og tyske Mike Patrick Leichle og Südwinds Peterle hhv. 2. og 3. pladserne.   Polske Oskar Murawski red Peter Pan til sejr i søndagens Medium Tour foran norske Therese S. Henriksen på Emotion van't Beugelhof. Dieter Smitz tog endnu en topplacering på Fermoso, denne gang en 3. plads i klassen.   Se alle resultater fra stævnet i dette link