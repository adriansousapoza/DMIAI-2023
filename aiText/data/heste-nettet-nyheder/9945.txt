Ny E-bog om ridesikkerhed af professor Jan Ladewig
2013-05-11T11:28:06
Ridning og arbejde med heste er en sund sport, - men kun hvis man kan undgå et uheld med sin hest.   Årligt kommer over 9.000 ryttere alvorligt til skade med deres hest. Langt de fleste tilskadekomne er piger i alderen 12 - 16 år. Selvom vi alle kan udsættes for et uheld, viser en svensk undersøgelse, at to tredjedele af ulykkerne kunne undgås, hvis ryttere havde bedre kendskab til hestes adfærd, samt til hvordan heste skal trænes.   E-bogen 'Ridesikkerhed' er skrevet af Jan Ladewig, som er dyrlæge og professor i husdyrs adfærd. Udover at være aktiv rytter har han forsket i forholdet mellem mennesker og dyr.   I e-bogen beskriver han først og fremmest ca. 70 situationer, der erfaringsmæssigt kan være farlige. Ved hver situation beskrives hvori risikoen består, hvad rytteren skal gøre (eller ikke gøre) for at undgå et uheld, samt hvad rytteren bør gøre, hvis uheldet opstår.   Endvidere beskriver e-bogen de aspekter af hestes adfærd, der har betydning for ridesikkerheden, f.eks. hvor vigtigt det er for heste at komme på fold dagligt sammen med andre heste. Og endeligt giver e-bogen den indlæringspsykologiske baggrund for træning af heste, baseret på den nyeste viden inden for området.   E-bogen benytter den nyeste teknik for vidensformidling. Ud over billeder og figurer indeholder den 40 korte videoklip, der illustrerer emner beskrevet i teksten. E-bogen kan downloades på tablets, smartphones, computer og lignende elektroniske medier, og kan således medbringes overalt. Sagt om E-bogen Ridesikkerhed af professor Jan Ladewig Luise Thomsen, Journalist, Epona.tv. Læser du Jan Ladewigs e-bog om ridesikkerhed, er du allerede i gang med at passe bedre på dig selv og dine ridekammerater. Både grønne og garvede ryttere kan hente ny viden fra denne bog. Den handler nemlig ikke kun om at huske ridehjelmen, men giver en lang række klare og kompetente sikkerhedsanvisninger, der tager udgangspunkt i hestens adfærd og indlæring. Er du forælder til et hestetosset barn, får du en helt afgørende forudsætning for at stille de rigtige krav til barnets omgang med dyrene. Bogen skal også have ros for at sende et politisk signal om, at ridesikkerhed og hestevelfærd går hånd i hånd. Sikres alle heste foldtid med artsfæller, og følges de dertil hørende sikkerhedsanvisninger, vil antallet af hesterelaterede ulykker alene på den baggrund kunne nedbringes.   Helle Sydendal, Rytter, journalist og tidligere redaktør på Magasinet Hest Heste og ridning er en skøn sport. Du har kontakten til hesten, du får frisk luft og god motion. Desværre er ridning også en af de farligste sportsgrene. Men når det går galt, er det typisk fordi, du har glemt at forudse, hvordan hesten reagerer i given situation. Ved at være opmærksom på, hvordan du skal omgås heste og ved at vide noget om, hvordan heste reagerer, kan du undgå mange skader og ulykker. E-bogen "Ridesikkerhed" er en fantastisk bog, som jeg vil anbefale til både voksne ryttere og børn. Men også til børnenes forældre. Går dit barn til ridning, så læs bogen sammen med barnet, og tal om hestes reaktionsmønstre med dit barn derhjemme. Jeg giver topkarakter til Jan Ladewigs e-bog, Ridesikkerhed. *****  Anders B. Chortzen, Exam. Berider, http://www.hestens ABC.dk Ridesikkerhed er den bog, som de fleste ikke er klar over, at de mangler. Man siger: Sikkerhed frem for alt, og alligevel sker der dagligt ting, som let kunne være undgået, med gode vaner og sund fornuft. Som E-bog kan du altid medbringe Ridesikkerhed i din lomme. Eller du kan lagre principperne og vanerne i hjernen, hvor de gør endnu bedre gavn. Som Berider og Far vil jeg give bogen mine bedste anbefalinger. Den er skrevet, så vi alle kan lære at forstå hesten bedre, og vil forhåbentlig være en del af en fælles indsats for at knække kurven og minimere antallet af hesterelaterede ulykker i fremtiden.   Anna Marsbøll, Jordbrugsakademistuderende, aktiv rytter Det burde være obligatorisk for alle børn og unge, der har med heste at gøre (samt deres forældre) at læse denne bog. Heste er levende væsner og man skal tænke sig om, uanset hvad man gør med dem, både af hensyn til sin egen og andres sikkerhed, men også af hensyn til hesten selv. Bogen har et meget vigtigt budskab: kontrol forøger sikkerheden i al omgang med heste. Bogens fokus på hvordan denne kontrol opnås og opretholdes, samtidig med at der tages det størst mulige hensyn til hestens trivsel og adfærdsmæssige behov, giver den en høj grad af brugbarhed. Når man ser på de mange farlige situationer beskrevet i bogen, bliver man mindet om den risiko, der er uløseligt forbundet med omgang med heste. Og selv om man er en erfaren rytter, er det sundt med sådan en påmindelse! De mange eksempler i bogen gør, at man kan bruge bogen til både at finde løsninger på de specifikke udfordringer/problemer, man kan have med ens hest, men den kan også løses for at opnå en mere generel forståelse af heste og deres adfærd.  For yderligere oplysninger besøg http://www.ridesikkerhed.com hvor E-bogen også kan købes.   Forsidefoto: JP-Photo.dk  