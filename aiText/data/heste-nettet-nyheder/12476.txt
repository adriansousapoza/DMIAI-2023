Karen Møller Rohde og Fendi Ask overbevisende vinder af 5 års i Odense!   Reportage
2016-10-21T11:23:17
Banen blev bygget om til 5 års hestene og sværhedesgraden øget tilsvarende, for at det var muligt at finde den rigtige vinder at dette års Dansk Rideforbunds Championat. Det viste sig at være en bane som mange ryttere havde svært ved at ride helt fejlfrit, da flere fik nogle helt lette og for hesten helt ubetydelige nedslag - men nedslag, som betød rigtigt meget for det samlede resultat. Hele 7 ryttere måtte ud i en omspringning for at afgøre, hvem der blev dette års vinder. Rikke Haastrup Kristensen med First Choice HT e. Favorit Ask/Contendro I var første rytter i hovedrunden, og altså var det nn god favorit til at vinde dette års championatsfinale for 5 års lagde ud i denne klasse. Det blev til en overbevisende flot fejlfri tur. Dommerne sagde om First Choice, at det er en dejlig 5 års springhest, der har en god balance og springer med meget kapacitet. Han bruger sig meget bagi og afvikler springet godt. Nogen gange kunne den godt være kommet lidt bedre op til rytteren og bruge skulderen lidt bedre, men det blev udtalt at det er kritik på højt plan. Deres stilkarakteren blev 8,4. Nr. 2 på banen var Martin Dinesen Neergaard med Darc de Lux e. Darco/Contender, endnu en topfavorit til at vinde i år efter han løb med sejren i går. Men trekombinationen kostede to bomme for ekvipagen i dag, da indspringet og den midterste faldt. Dommerne udtalte om Darc de Lux, at det er en utrolig dejlig 5 års hest med alt det kapacitet, som man kan ønske sig. Selvfølgelig er det en lidt stor hest, som ind i mellem har lidt svært ved at holde sammen på sin krop og sin store galop, så han har lidt svært ved at være på afstandende. Efter dagens tur blev 7,7 deres stilkarakter. Klassens tredje rytter var Sashia Astrup Jensen med De Lútt 2 e. Casall Ask/Cassini I. Det gik også for dem lettere galt i trekombinationen, hvor der faldt en enkel bom. Fiks som hesten er lykkedes det den at få hhv. 3 og 2 galopspring i trekombinationen, hvor der skulle være 2 og 1, men den kom godt af jorden alligevel og det var kun den ene bom der faldt derinde. Der faldt endnu en bom i slutningen af banen. Dommerne sagde om De Lútt, at det er en rigtig rigtig dejlig hest med utrolig gode reflekser. Den bruger sig rigtigt godt, men desværre 2 nedslag i dag, hvilket gjorde at de i dag fik stilkarakteren 7,7. Så blev det tid til Fascination e. Favorit Ask/Carano med Thomas Uhler i sadlen. Uden tvivl en dejlig hest, som klart viste sin kvalitet i trekombinationen, hvor den kom lidt hurtigt ind. Det gjorde de 2 galopspring korte, men det løste Fascination til perfektion. Dommerne sagde at det er en hest, der ikke har den største galop og måske ikke aller mest kapacitet, men den har en dejlig teknik og den springer ens hele vejen rundt og har rimelige reflekser. 8,0 blev deres stilkarakter. Så blev det tid til den første avlshingst i 5 års klassen. Det var Complete e. Coupe de Cour/Raphael. De startede med at få et nedslag på spring nr. 2. Endnu et nedslag kom på indspringet til dobbeltspringet samt på næstsidste spring. Complete virkede træt i dag. Dommerne udtalte til ridtet, at det var en hest de havde glædet sig til at se. De foregående dage har den sprunget med utroligt meget kapacitet og med god overblik. Men i dag brugte den ikke rigtigt kroppen og reflekserne, som den har haft vist de andre dage. Det betød at deres stilkarakter blev 7,3. Rosengårdens Citat e. Ci Ci Senjor Ask/Lucky Light med Alexander Lundgaard Kjeldsen var næste ekvipage på banen. Der blev redet knap så godt ind i trekombinationen, da hesten rundt i hjørnet ikke fik changeret som rytteren gerne ville have det. Men der faldt kun en bom i trekombinationen, og hesten kæmpede virkelig for sin rytter. Dommerne sagde, at man kunne se, at det var en hest der manglede lidt mere grunduddannelse. Den kom ikke rigtigt frem som den skulle mv. Det er en dejlig hest som springer med stor kapacitet og deres stilkarakter blev 7,1. Rikke Thingholm var den næste med Wi Fabregás. De fik en bom på den første, og rytterfejl gjorde at der kom et ekstra galopspring på den faste afstand hvilket gav endnu en bom. Men Wi Fabreás ønskede absolut ikke at røre flere bomme og kom derefter godt rundt med god luft til bommene. Dommerne sagde om hesten, at det er en hest med alt det man har brug for, masser af kapacitet, god galop og gode reflekser Men noget der er meget vigtigt er at hesten reagerer frem og tilbage når den skal, og det gjorde den ikke i dag. 7,3 blev deres stilkarakter. Jonathan Hvalsøe Saul red i dag Søbjærgs Figaro. Han kom rigtigt godt rundt i fyldende tempo og med masser af luft til bommene. Desværre faldt sidste bom, da den faldt efter en let berøring. Dommerne sagde til ekvipagen, at her så de en hest som blev vist rigtigt godt og i et godt grundtempo. Hesten er i balance med sig selv og den kvitterede ikke for den gode ridning på sidste spring. 7,9 blev deres stilkarakter. Så blev det tid til Nadia Siesbye Suhr med Ups Nørreris. Det blev til en rigtig flot fejlfri tur. Dommerne udtalte at det var en fin runde med jævnt tempo hele vejen, en hest der måske ikke har det meste kapacitet men med gode reflekser. 8,1 blev deres stilkarakter. Rikke Haastrup Kristensen red som næste rytter på Balouca Z e. Baloubet du Rouet/Parco. Hun lagde god i godt tempo, men det første spring driller rytterne lidt i dag, hvor det her blev til et bagbensnedslag på forkanten af okseren. Endnu et nedslag faldt på næstsidste spring. Dommerne udtalte til Balouca Z, at det er en hest med kapacitet og at det i øvrigt er positivt, at der er mange heste, der har kapacitet nok som man skal bruge når det bliver højere senere. Den bliver lidt stærk nogle steder og rytteren er nødt til at korrigere lidt kraftigt, hvilket medfører at springene ikke bliver afviklet så godt. I trekombinationen sprang den til gengæld rigtigt godt. Dommerne afsluttede med at 7,3 blev deres stilkarakter. Brisbane e. Favorit Ask/Carano med Allan Blomgreen i sadlen var næste der skulle igennem banen. Hele vejen rundt på banen sprang Brisbane godt med kapacitet, mod og forsigtighed, og der kom også gode klapsalver fra publikum, da Allan var færdig med at ride. Flot så det ud. Dommerne sagde, at det er en rigtig dejlig og meget elastisk hest, som gør sig utrolig umage bagi. Springer virkelig som man gerne vil have det, måske nogen gange lidt for kraftigt og at den så ikke er helt stærk nok til at være med fortil, hvilket gør at den rammer et par forkant. 8,2 blev den i dag bedømt til af dommerne. Så blev det tid til Søren Møller Rohde med Chasseur Ask Z e. Casall/Carthago. En bom faldt der på okseren ud af hjørnet på vej til den næstsidste linje. Men det så ellers meget overbevisende ud hele vejen rundt, og dommerne udtalte at det er en hest med stor kapacitet og at den springer dejligt igennem kroppen. Desværre får de et nedslag, da den ellers ville have kunne få en rigtig topkarakter i dag. 8,0 blev den bedømt til i dag. Aistis Vitkauskas red som næste rytter på banen med Tallin's Camaro e. Cosmeo. En bom blev det til på spring nr. 5 samt spring nr. 7. Dommerne udtalte at her så vi en hest, som ikke har så stor en galopformåen og er kort i galoppen, hvilket gør at rytteren må presse for meget på nogen steder. Det resulterer at den får et par nedslag af undervejs. Stilkarakteren blev 7,2. Så blev det Beyound Fellow Dancing K med Sandra Enemark som skulle igennem banen. Også for denne ekvipage faldt der en bom på aller sidste spring. Dommerne udtalte, at det er en hest som mangler lidt bæring i galoppen og rytteren gør meget for at holde den sammen hvor den burde gøre det selv. Det er en lang hest, så det varer lidt før den kan bære sig rigtigt. Stilkarakteren blev 7,8. Endnu et Favorit Ask afkom kom nu på banen, denne gang Favorit Julius med Julius til morfar og med Mathias Bernt Sørensen i sadlen. Men hest og rytter var i dag ikke helt enige om hvad de skulle i dag, og det endte med at Mathias undlod at presse hesten og ride ud, hvilket han modtog publikums klapsalve for.  __ Så kom der igen endnu et Favorit Ask afkom på banen, denne gang Favorit Girl med Helena Irmand Nielsen i sadlen. Med et par berøringer undervejs lykkedes det alligevel at ride hele banen fejlfrit. Til denne hest sagde dommerne, en hest som de godt kunne tænke sig var lidt mere lige, da den hele tiden stiller sig lidt skævt og ikke bruger sig korrekt. Men den var fejlfrit og det er også vigtigt udtalte de, og deres stilkarakter blev 7,9. 4. sidste rytter kom nu på banen. Det var Mathilde Lind Skjøtt med Volstrups Cato e. Churchill/Corlando. De kom flot fejlfrit rundt på banen. Dommerne sagde, at det er en hest, der springer med overblik, han bruger så godt bagi men kunne godt afvikle springet lidt bedre foran. Den er opmærksom og går i et godt grundtempo og det gav stilkarakteren 8,0. Så blev det tid til sidste års finalevinder for 4 års, nemlig Fendi Ask e. Favorit Ask/Carthago med sin rytter Karen Møller Rohde. Helt fantastisk tur blev det til for dem. Dommerne sagde, at her var der også tale om en rigtig god runde, som blev vist i et godt grundtempo hvilket gør at springene kan afvikles rigtigt. Hun springer godt igennem både foran og bagi og springer med god bascule. Deres stilkarakter lagde sig sikkert i spidsen med stilkarakteren 8,6. Så blev det tid til Martin Neergaard med Gezel e. Zirocco Blue. Et nedslag blev det til på indspringet til dobbeltspringet, men Gezel kvitterede blot ved at springe endnu højere over næste spring. Dommerne sagde at det er en stor hest, som ikke hænger helt sammen endnu. En hest med meget meget stor kapacitet, men da den får en fejl i dag bliver den dømt til 7,9. Klassens sidste rytter i hovedrunden var Rikke Haastrup Kristensen med Crazy Daisy Z e. Crown Z/Zhivago. Flot fejlfri runde blev det til dem, og dommerne udtalte, at det er en hest der blev vist i godt grundtempo. Den var lidt flad i sit spring, men bedømmes i dag til 8,0. Så skulle der gøres klar til en omspringningen med de oprindeligt 5 bedste ryttere. Da 3 ryttere lå på den delt 5. plads blev det til i alt 7 ryttere, der skulle ind og kæmpe om at blive dette års vinder af Dansk Rideforbunds Championat. I omspringningen er det den rytter med færrest fejl og hurtigste tid som er vinderen - dvs. at der er ikke nogen stilkarakterer som bestemmer rækkefølgen her i omspringningen. Efter lidt tekniske problemer tidstagningen, lykkedes det at få første rytter på banen i omspringningen.Det var Thomas Uhler med Fascination. Thomas lagde ud med en sikker og lidt hurtig tur. Der blev lagt et hurtigere tempo og lidt snævere vendinger, men tiden lignede noget der godt kunne slås. Men presset var lagt på de resterende ryttere. Dernæst blev det Mathilde Lind Skjøtt med Volstrups Cato. Hun var parat til at give den rigtigt gas, og det gjorde hun! Det blev en meget hurtigt tur, og den var Cato helt med på hele vejen. Det lykkedes hende at ride fejlfrit og hun kom i mål i tiden 33.52 sek. Rikke Haastrup på Crazy Daisy Z red sikkert rundt i et tempo der ikke så helt så højt ud som foregående rytter, men det var det alligevel næsten. Desværre faldt der en bom på næstsidste spring og hun kom i mål i tiden 34,34 sek. Nadia rev de to første bomme, og så var løbet helt kørt for en topplacering. Hun holdt den gode rytme resten af vejen, men bagkanten faldt også på den sidste, og hun mål i mål i tiden 39,64 sek. Allan Blomgren var næste med Brisbane. Han var også klar på at skulle vinde i år, så der blev lagt godt tempo og snævre vendinger. Men selvom han forsøgte rigtigt godt så var det ikke helt nok og han lagde sig med 36,82 sek ind på en foreløbig 2. plads med kun 2 ryttere tilbage. Rikke Haastrup skulle lige have lidt tid til at gøre sig klar på sin anden hest First Choice HT, efter hun kun 3 ryttere tidligere havde været på banen. Men det var værd at vente på. First Choice sprang om muligt endnu bedre end i hovedrunden. Men det var ikke helt hurtigt nok og hun kom i mål i tiden 35,90 sek, og hun indtog altså den foreløbige 2. plads. Men en top tre placering var sikret, for der var kun en rytter tilbage. Det var Karen Møller Rohde med Fendi Ask. Hun var klar til at give den helt gas. Og det gjorde hun! Hun red vildt snævert til spring nr. 2, mega gas ned til nr. 3, lykkedes alligevel at få samling i det høje tempo til spring nr. 4. Rundt til de to sidste red hun forsat snævert og i højt tempo, og selvom at Mathildes tid lignede en der var svær slå, så slog Karen mere end 2 sekunder af tiden! Hun kom i mål i tiden 31.26 sek og var en absolut velfortjent vinder. Glæden hos Karen var heller ikke til at tage fejl af! Karen kan med Fendi Ask nu kalde sig vinder for både 4 års sidste år og 5 års anno 2016!