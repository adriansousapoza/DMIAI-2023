Prinsesse Haya går af som FEI præsident
2014-08-18T20:15:06
Prinsesse Haya slutter som præsident for FEI efter 8 år. Prinsessen forlader posten af personlige årsager.   Ingen tredje periode til Haya Prinsesse Haya har besluttet sig for ikke at gå efter den tredje periode som præsident for FEI. Hun træder ned fra podiet efter afholdelse af generalforsamlingen i Baku, til december i slutningen af 2014. Prinsesse Haya vil på daværende tidspunkt have varetaget rollen som præsident for FEI i de sidste 8 år.   Prinsesse Hayas beslutning kommer som en overraskelse for mange af de nationale federationer, som bakkede hende op, da reglerne blev ændret i april i Schweiz i år, hvormed døren blev åbnet for, at hun kunne sidde på posten i endnu en periode.   FEI ændrede reglerne I hendes pressemeddelelse om beslutningen, udtrykker hun taknemmelighed over den støtte hun har fået fra de nationale federationer og i beslutningen om at ændre reglerne for, hvor lang tid en præsident kan sidde på posten.   Prinsessen siger i pressemeddelelsen "Selvom jeg altid havde planlagt at forlade posten efter denne periode, vaklede min beslutning efter FEI generalforsamlingen i 2013, hvor man på en efterfølgende ekstraordinær generalforsamling, besluttede at ændre reglerne, for at tillade en ekstra periode. Den udviste støtte, var et meget rørende og stort øjeblik i mit liv", udtaler prinsessen til pressen.   Prinsesse Haya udtrykker i sin meget lange pressemeddelelse, at hun ville have været dybt beæret og meget opsat på en tredje periode i det spændende embede, men har i stedet valgt at prioritere familielivet højere, til trods for familiens opbakning.   Familien kommer først "Jeg lovede min familie, at det kun ville være en begrænset periode og dette løfte ligger tungt på mig, og var ikke til at ignorere. Som altid har jeg fortsat min families fulde støtte, men jeg er smerteligt opmærksom på den omkostning, som de betaler for deres støtte", siger Prinsesse Haya i pressemeddelelsen.   Prinsesse Haya oplyser, at hun selv mistede sin mor 3 år gammel, og at det havde store omkostninger for hende. Det er derfor vigtigt for hende, fremover at sigte mod en mere fornuftig balance mellem arbejds- og familieliv. Hun henviser her til den helikopterulykke i 1977, som førte til at hendes mor dronning Alia al-Hussein død. Prinsesse Haya henviser endvidere til de politiske uroligheder der er i hendes hjemegn, som også kræver opmærksomhed.   God overdragelse Prinsesse Haya takker for de gode år, og erklærer, at hun frem til december - hvor hun træder af - vil være fuldt dedikeret til opgaven som FEI præsident, således at hun kan overlevere opgaverne i god ro og orden til den person, der måtte blive hendes efterfølger på posten.        Princess Haya beslutter sig for ikke at tage en tredje periode, som præsident for FEI