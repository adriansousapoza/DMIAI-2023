Vil du møde Severo ansigt til ansigt?
2016-11-17T20:21:30
I den kommende weekend slår Frederiksborg Centret dørene op til årets største sjællandske hestemesse. Hele 43 programpunkter er klar til gæsterne, og de mere end firs stande med udstyr, foder og staldtilbehør giver de besøgende god mulighed for at få startet på julegaveindkøbene.   Hovedattraktionen er programsat til lørdag aften, der er der clinic med den verdensberømte Severo der med sin hest Lorenzo har haft en fantastisk sæson. Det er parrets første sæson sammen, og de toppede med en individuel femteplads til OL hvor de blandt andet fik imponerende 83,62% i Grand Prix Kür. Severo er derudover til stede på to forskellige stande lørdag eftermiddag hvor der vil være mulighed for at hilse på ham ansigt til ansigt.   Ud over aftenarrangementet med Severo, er der masser af andre spændende clinics, foredrag og opvisninger i mange forskellige dicipliner. Blandt andre fremvises westernridning, miniatureheste, islænderridning, konkurrence kørsel, Mounted Games og springning. Der er fokus på hestens velvære under træning, men også rytterens velvære og træning, og du kan blandt andet stifte bekendtskam med rytter Yoga, og andre træningsformer der er specielt målrettet hestefolket.  Også telepati kan opleves til Hillerød Horse Show. Den anerkendte heste telepatør Ditte Young gæster arrangementet med en clinic lørdag hvor der vil være mulighed for at lære mere og stille spørgsmål.   Der er lagt op til en weekend med alt hvad hestefolket kan begære.   Læs mere her.