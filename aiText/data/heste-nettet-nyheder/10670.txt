Thors forårsstævne   VIGTIGT
2014-04-18T09:13:25
Idag Langfredag afholer Lokalklubben Thor deres årlige forårsstævne på Hedelands baner. Der har været stor interesse for deltagelse og der meldes alt udsolgt. Der rides på dagen kun udtagelser, da stævnet har ranglistestatus til DRL B og ISHESTELIGAEN. Der findes og kåres vindere efter hver klasse og der er sløjfer til de 5 bedst placerede i hver klasse. Uddeling af sløjfer sker umiddelbart efter hver klasses afslutning. Der rides efter det på dagen gældende reglement.   Der vil være 2-3 ryttere på banen af gangen i alle klasser.   Publikum kan nyde følgende klasser: 4.2, 4.3, 4.5, 5.2, T3, T4, T5 og T7. Dvs. både 4-gangsklasser hvor rytterne skal vise skridt, trav, tølt og galop, samt 5-gangsklassen hvor man også skal vise pas. Derudover også tøltklasser, hvor tølten skal vises i forsk. tempi og sværhedsgrader.   Stævnet vil starte kl. 9.00. Vejledende tidsprogram vil fremkomme. Man forventer at være færdige ved 18 tiden.   Der er cafeteria på pladsen - så lad madpakken blive hjemme.   . Mødested/startsted: Islandshestecentret Hedeland, Stærkendevej 226 a, 2640 Hedehusene.   Vejret er jo fantastisk idag, så brug dagen på at nyde op mod 150 islandske heste på banerne på Hedeland.   Foto: Lokalklubben Thor