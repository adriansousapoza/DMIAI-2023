Nyt koncept støtter i december det danske paralandshold
2011-12-02T09:27:56
Et nyt dansk koncept er ved at få grobund i Danmark. Intershowhorse er et koncept, hvor man hjemme fra sin computer kan deltage i "stævner" ved at sende billeder ind. Klasserne dækker over flere forskellige discipliner og varierer over alt fra traditionelle fremstillingsklasser til mere specielle klasser med sjove og anderledes temaer.   I oktober måned deltog over 100 personer i kampen om ærespræmier, fantastiske rosetter, æresbånd og doteringer gennem Intershowhorse. I alt deltog over 215 billeder i kampen om kun seks placeringer i otte forskellige klasser. Ligeledes valgte Intershowhorse at indgå et samarbejde med Hesten Værn, hvor klassens overskud gik ubeskåret til Hesten Værn. Her resulterede 42 tilmeldinger i 2.100 kr. til et fantastisk formål.  I november støttede Intershowhorse op om Stinna Tange Kaastrup, vores OL-medaljehåb, som på tragisk vis mistede sin fantastiske pony Labbenhus Snøvs, som hun sammen med har vundet Guld ved Europamesterskaberne, Sølv ved Verdensmesterskaberne, Guld flere gange til Danmarksmesterskaberne samt flere gange Nordisk mester. Her fik Intershowhorse samlet 1950,- kr lidt hjælp til indkøb af ny hest. Intershowhorse er bygget på grundprincippet, at alle inden for ridesporten skal have muligheden for at deltage med flotte billeder af Danmarks fantastiske heste, hjemmefra. Klassebeskrivelsen varierer fra mere traditionelle til anderledes temaer. Dommerne varierer fra måned til måned, men fælles for dem er, at de alle repræsenterer den danske ridesport på højt plan, heriblandt kan nævnes; Linnea Ericsson, Cathrine Dufour og Anna Zibrandtsen. Derudover har flere forskellige sponsorer været inde over som Kür-produktion, Hanne Ericsson, Skærlund Design og Bot-shop.dk December byder på en lidt ekseptionel klasse, som afgøres juleaftens dag. I klassen deltager man med de bedste dressurbilleder, og alle pengene går ubeskåret til landsholdet i handicapridning, dvs. hver start á 50,- kr går direkte til landsholdet.- Men hvad siger du til samtidigt at være med i konkurrencen om et træningsophold v/Anna Zibrandtsen på Bregnerødgård i Nordsjælland? Alt betalt for vinderen: 2 x undervisningstimer á 45 min., et fotoshoot, en fuld videofilmning af en af undervisningstimerne, en overnatning for vinderen på Bregnerødgård samt indlogering af en hest. Der er selvfølgelig også en mindre "trøstepræmie" til 2. pladsen af klassen, hvor der koreograferes et kür-program af Anna Zibrandtsen og musikafdelingen står Kür-Produktion.dk for.  Læs mere på www.intershowhorse.dk samt følg med på Facebookgruppen