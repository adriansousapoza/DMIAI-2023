Beretningen om et tvillingeføl: Væk herfra - alt for tidligt
2017-04-13T15:41:24
Beretningen om Gemini's Star - et vildheste-tvilligeføls korte liv, er på samme tid beretningen om naturens rå brutalitet og skønhed, og samtidig et vidne om den læring som uventede skæbner der krydser vor vej i livet, kan give os, selvom processen kan synes hård og ubarmhjertig   Et af årets første føloplevelser med tvilligeføl berørte redaktionen så meget, så vi måtte viderebringe historien for vore læsere. Oplevelsen er på samme tid smukt skildret og en følelsesmæssigt gribende beretning. Det er en hjerteskærende skildring af livets barske realiteter, men samtidig også særdeles livsbekræftende. Den rammer ind i de følelser, flertallet af os der elsker disse dyr med sikkerhed kan forholde sig til. Vi håber I vil synes om skildringen, og bringer her en oversættelse af den gribende og poetiske øjenvidneberetning fra USA.   Her kommer beretningen:   Som et stjerneskud, forblev det efterladte føl Star hos William E Simpson på Wildrose Ranch, for blot en flygtig stund, mens hendes uendelige sjæl berørte hans hjerte dybt, på så utroligt mange måder   Det var sent på morgenen, torsdag den 23. marts 2017, på en fjerntliggende bjergside i den mest norlige del af Californiens bjergrige hjørne, da jeg mødte Gemini's Star. Hun var et moderløst føl, der var født ind i denne verden, ved daggry på denne selv samme dag.   Mens jeg skriver dette, er det to dage siden jeg begyndte at spekulere over, hvorfor Gud mon havde placeret dette lille hoppeføl på min vej.   Da jeg første gang så Star, lå hun alene under et jupiter træ. Hun var afvist og forladt at sin mor Gemini, der græssede med Stars tvilling ca. 50 meter længere væk. Resten af vildheste familien græssede også i nærheden, men ignorerede den fine lille hest. Langsomt nærmede jeg mig det nyligt fødte føl, samtidig med at det fulgte mig opmærksomt med øjnene. Jeg satte mig ned på jorden ca. 20 meter fra det lille hoppeføl, og lod hende studere mig.   Så rejste hun sig op, og med en spæd stemme, kaldte hun skingert ud til mig. På usikre og vakkelvorne ben begav hun sig på vej imod mig over den knoldede jord. Forsigtigt nærmede hun sig og kom mod mig bagfra, samtidig med at hun indsnusede luften omkring hende. Efter et par sekunder kunne jeg mærke nogle små bløde hår fra hendes lille mule på mit baghovede og nakke. Så trådte hun om på min side og fortsatte med at udforske og berøre mit ansigt og min næse med sin mule.   Hun stod ved siden af mig, som om vi havde kendt hinanden i årevis! Selv efter at være blevet efterladt og afvist af sin egen mor, havde hun fortsat kærlighed i sit hjerte og havde en livskraftig og modig lille sjæl.   Da jeg kendte Gemini rigtig godt, fik jeg ondt i hjertet, over denne tilsyneladende kyniske og kolde handling fra denne førstegangs folende mor. Jeg slog armene om hoppeføllet, løftede det op og bar det over mod Gemini. Jeg satte det lille føl ned på jorden ca. 10 meter væk fra hoppen.   Stavrende og usikker på benene, som det lille hoppeføl var, klarede hun alligevel vejen hen til Gemini og kaldte ud til hoppen. Som eneste reaktion sniffede moderen flygtigt til føllet, hvorpå hun lagde ørerne truende tilbage mod det lille liv. Da jeg greb ind og værnede føllet mod Gemini, vendte hun ryggen til og begav sig i den modsatte retning - væk, med det andet føl på slæb.   Endnu engang var lille Star blevet afvist og ladt tilbage. Det var en hjerteskærende oplevelse at betragte den effekt moderens reaktion havde på denne lille heste baby, eftersom føllet helt tydeligt tolkede moderens afvisning korrekt.   Da jeg befandt mig på en højt beliggende bjergskråning, havde jeg heldigvis dækning på min mobil telefon. Jeg ringede min kone Laura op, og forklarede hvad der var sket. Vi aftalte, at hun skulle køre mig i møde i vores truck, for at samle både mig og føllet op ved foden af bjerget.   Mens jeg vandrede ned af bjerget, forekom det lille hoppeføl i min favn, at føle sig helt tryg i mine arme, selvom denne lille vilde hest aldrig havde være holdt om, af nogen som helst i denne verden.   Efter en kort køretur tilbage til ranchen, arrangerede vi et komfortabelt leje til lille Star. Vi havde blot lige mødt denne yndige lille hoppe, og dog manifesterede hun sig allerede dybt i vore hjerter, mens vi tilbragte dagen med at kramme, fodre og overvåge hende.   Hun fik sit første måltid ud af hånden på min kone, alt imens Stars store klare øjne lyste op, og så kærligt op på Laura og jeg, som om hun anerkendte os som sine nye forældre. Jeg må indrømme, at jeg også elskede denne lille hest.   Laura brugte mange timer på at hvile ved føllets side, når føllet hvilede sig.    Gemini's Star for tilbudt collestrum for første gang, men desværre for sent   Tidligt lørdag omkring kl. 2 om morgenen, lagde jeg for sidste gang min hånd på hende lille hovede, da hun gled væk fra os. Der var intet mere vi kunne gøre for hende. Lille Star forlod os så flygtigt som en morgen brise, og drog tilbage i hænderne på sin skaber.   Laura og jeg nåede end ikke at kende Gemini's Star i to dage, men vi kunne ikke have elsket hende højere! Smerten ved tabet af hoppeføllet, kan ikke udtrykkes ud over alle tårerne der uundgåenligt kom til os.   Hun havde forladt denne verden, som et resultat af mangel på de livsvigtige antistoffer i den første vigtige mælk, der var blevet hende nægtet af hendes egen mor. Det efterlod hende sårbar over for en myriade af sygdomsfremkaldende organismer, der hurtigt tog hendes liv, til trods for en masse proaktive handlinger fra mange velvillige mennesker, i bestræbelserne på at redde hende.   Føl skal have colestrum fra deres mødre inden for de første kritiske timer efter fødslen, for at have de bedste chancer for overlevelse. Lille Star var allerede seks timer gammel, og havde intet fået af den dyrbare livseliksir, da jeg fandt hende alene under jupiter træet.   Men som alt levende, var hendes liv ikke i vore hænder. Vi havde håbet på et andet udkom. Vi havde givet hende colestrum, som vi havde ilet ud for at købe, og vi havde arrangeret at hun også skulle have plasma-transfusioner med tilførsel af yderligere antistoffer til hendes lille krop. Men forgæves.    Det afviste tvilllingeføl Star drikker indkøbt collestrum   Uvurderlig læremester I løbet af sine blot to døgn på denne planet, blev Gemini's Stjerne en uvurderlig læremester for både Laura og jeg. Alt for ofte vender mennesker væk fra ting der er relateret til død, men døden er en lige så stor del af livet som fødslen. I helt sjældne tilfælde er der vigtig læring der tilbydes dem, der er villige til at lære, og læringen kan komme fra helt uventet side - selv fra et lille hoppeføl, som besad en uendelig og grænseløs sjæl.   Som en faldende stjerne fra himlen, var Gemini's Stars liv meget kort, men stråleglansen ikke mindre intens til sidst. Hun var fordomsfri, ren og uden ondskab. Selv efter at være blevet afvist og efterladt af sin egen mor, som foretrak hendes tvilling, var hoppeføllet stadig glad for at se hende. Føllet kaldte imødekommende og forhåbningsfuldt ud til sin mor, da jeg præsenterede hende for Gemini anden gang, i håbet om at hun ville tage den lille heste-baby til sig.   Hun dømte ikke, og udviste i sit korte liv et mod, der var selv en kriger værdig, og hun havde et muntert hjerte, der vidnede om en tro så stor og en tillid til noget, der var så meget større end vi mennesker med vores dulmede og distraherede sanser er i stand til at opfange.   Lille Star vandt Laura og mit venskab med et smukt hjerte og en kærlighed der var så stor og givende, at det føltes som varmen fra det dejligste solskin. Hun var også en stolt lille hoppe, men det var ikke en stolthed der kom ud af forfængelighed. Den var derimod meget nobel. Og selvom hun var blot nogle få timer gammel, var denne lille hoppe enormt selvbevidst og fuldstændig tunet ind på den verden der omgav hende.   Idet jeg knælede ned ved hendes side med min ene hånd på hendes lille hoved, i de sidste øjeblikke af hendes korte tid på denne jord, var der slet ingen frygt at spore i hende. Da hun så ind i mine øjne for sidste gang, udstrålede de en styrke af ro, der gennemborede min sorg. Og I det sidste øjeblik, hvor hendes sjæl forlod den lille spinkle krop, fornemmede jeg udelukkende følelsen af kærlighed.   I den første tid herefter, følte vi dyb sorg. Vi stillede spørgsmålet, Hvorfor? Hvordan kunne Gud være så kold? Men imens jeg fortsat havde min hånd på Stars lille hoved, kom svaret til mig. Gud havde anbragt hende på vores vej, for at hun kunne opleve kærlighed før hun skulle videre. Hun skulle ikke dø brutalt, alene og afvist og risikere at blive revet i stykker af hungrende præriehunde på en rå bjergside.   Laura og jeg gravede en lille grav til hende. Her lagde vi hende ved siden af vore elskede hunde. Men vi ved at hendes sjæl lever videre og at hun nu igen er tilbage hos sin skaber.   Om fortælleren af beretningen: William Simpson er forfatter til bogen Dark Stallions - legend of the Centaurians (se her) Han har været U.S. marine officer med mere end 150.000 sømil bag sig, har levet i ørkenen og har både fly og helikopter certifikat og har rejst verden rundt på adskillige ekspeditioner, hvor han har udforsket naturen. Efter han har trukket sig tilbage har han sammen med sin bedste ven og kone Laura bosat sig i det fjerne vildnæs i Siskiyou bjergene i det nordlige hjørne af Californien i USA, hvor de lever tæt på flokke af vilde heste og mange andre vilde dyr. Den fantastiske skønhed i de lokale bjerge og dale inspirerer og påvirker Simpson til at skrive om de vilde heste, ligesom han tager del i redningsaktioner og arbejdet med at øge hestes velfærd.      Gemini's Star sover i trygge rammer, inden hun forlader denne verden igen