Sælg skrabelod - hjælp klubben
2017-02-22T23:53:57
Diabetesforeningen giver muligheden for, at du kan hjælpe din lokale rideklub, rideskole eller måske andre områder, som du ønsker at give en hånd. Det gør de ved, at man kan sælge skrabelodder, hvor klubben modtager en del af beløbet. Det er også muligt at hjælpe til ved landsindsamlingen d. 11. juni 2017, hvor man også selv får en del af beløbet.   Ved sidste års mulighed for at sælge skrabelodder, meldte Fjeldsted Rideklub sig på banen. Rideskolen, som klubben er en del af, manglede en ny hest, efter de desværre havde været nødt til at aflive to af deres gamle heste. Pigerne i klubben viste sig at være rigtig effektive - deres salg blev på i alt 800 lodder - eller 20.000 kr - gjorde, at de fik 7200 i klubkassen og dermed deres nye hest. Deres historie kan man læse mere om på dieabetesforeningens hjemmeside HER. Det foregår således, at et lod sælges til 25 kr. For hvert lod der sælges, er provisionen 9 kr. pr. lod. Det er muligt at tilmelde sig som koordinator HER, hvilket betyder at man sørger for at skaffe et sælgerkorps. Salget foregår fra 1. marts til 20. juni.   Yderligere er det også muligt at hjælpe ved landsindsamlingen d. 11. juni 2017. Her får man 15 % af det beløb, som bliver indsamlet, og dermed 15 % som man kan bruge til at hjælpe rideklubben med. Så mangler rideklubben at få opdateret nogle spring, et nyt dressurhegn, en ny hest/pony, nye trillebøre eller grebe - eller noget noget helt femte - så er dette en oplagt mulighed at hjælpe sin klub på.Kilde: diabetesforeningen