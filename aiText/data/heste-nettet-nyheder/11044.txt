Straffefanger tilrider vildheste
2014-10-17T16:30:00
Straffefanger i Californien får nu muligheden for at hjælpe med at tilride vilde heste - eller er det reelt de vilde heste, der hjælper med at få de straffede tilbage på rette spor. Svaret er: begge dele, og måske særligt det sidste!   Nyt projekt søsættes I Californien iværksættes nu et program, der skal tilbyde straffefanger, der er i den sidste del i deres strafafsoning, at være med til at arbejde med og tilride vilde indfangede mustangs. Programmet som nu iværksættes på Rio Sosumnes Correctional center, er resultatet af et samarbejde mellem Sacramento County Sheriff Department - dvs. den lokale sherif - en slags lokal politistation og Bureau of Land Management (BLM), som er det federale bureau, der er ansvarlig for at tage sig af de vilde heste i staten Californien.   Ingen nyopfindelse Konceptet er på ingen måde en nyopfindelse, men opstået på baggrund af erfaringerne fra andre succesfulde projekter af lignende karakter, der er etableret i andre amerikanske stater som f.eks. Texas. Disse projekter har vist sig, at være nogle af de mest succesfulde udslusningsprojekter for tidlige kriminelle, som har en succesrate, der er langt højere end mange andre typer af programmer, til at sikre at de tidligere straffede ikke falder tilbage i kriminalitet. Hermed er det ikke kun fangerne der hjælper med at indsluse de vilde heste til normalt hestehold, men i højere grad en hjælp til de indsatte selv - et vindue til et fremtidigt liv uden kriminalitet.   Stiller krav til de indsatte Sherif Scott Jones, ser frem til at programmet får sin ilddåb. Ifølge ham, passer det godt ind i de indsatser som Californien iværksatte i 2011, som skal søge at reducere antallet af tidligere kriminelle, der falder tilbage i kriminalitet efter udstået straf. Fanger der kan komme i betragtning til programmet skal have under 120 dage tilbage af deres domsafsoning og skal gennemgå et tretrins orienterings og uddannelsesforløb om sikkerhed i omgangen med dyr, om heste træning og management samt tilridning af heste og hestens accept af rytteren. Desuden skal deltagerne om forlangende tage del i anden uddannelse, informationsmøder og om nødvendigt også afvænningskurser, ligesom individuelle forløb kan kræves, som en forudsætning for deltagelse i programmet.   Erfaringer fra andre programmer viser at dette ikke virker afskrækkende på de ansatte. Programmer i andre dele af landet, har efterhånden så godt et ry og har vist sig så succesfulde, at det normalt ikke skorter på at få ansøgninger, til trods for at der i processen stilles særdeles skrappe krav til de straffede.   De første mustanger er leveret BLM Leverede allerede den 12. september i år 20 mustanger til korrektionsanstalten, som efter sigende er faldet godt til på stedet. Projektet vil sørge for et godt miljø for de inkluderede mustanger og har det mål, at give de straffede færdigheder og tilstrækkelig indføling og sociale kompetencer gennem arbejdet mes hestene. Et sekundært mål, er at kunne give de indfangede heste mulighed for et godt og for begge parter mere sikker omgang, med mennesker, til gavn for de mennesker der senere har interesse for at adoptere de tæmmede og menneskevante mustanger.      De første 20 vilde mustanger er allerede ankommet til Sacremento