Brug dine ben korrekt   Equipage
2011-02-12T07:00:02
Rytterens ben er måske den allervigtigste hjælper - især den nederste del. Derfor er det utrolig vigtigt, at de bliver placeret og brugt korrekt. Og det er ikke så enkelt endda. Equipages ekspert forklarer dig her, hvordan du skal gøre. Rytterens ben er et vigtigt instrument for ridningen. De er med til at holde rytterens balance og giver signaler videre til hesten. Derfor er det heller ikke ligegyldigt, hvordan man placerer dem. - Når det kommer til at placere benene korrekt, er der en tendens til at fokusere på at holde hælene nede. Men hvis du ikke sidder med ret ryg, brystet fremme, skuldrene tilbage og bækkenet lige, kommer benene aldrig til at ligge rigtigt til hesten, siger berider og grand prix-rytter Karin Nissen. Men sandheden er samtidig, at hælens position kan afsløre rigtig meget om rytteren. Og hælen hænger uhjælpeligt sammen med resten af rytterens ben - især ankel og knæ. Hvis anklen er fleksibel, vil hælen nærmest automatisk komme til at sidde dybere end resten af foden. Kunsten er at holde den der. - Hvis hælen glider op, kommer man let til at klemme sig fast med knæene, og så ryger hele balancestangsprincippet hos rytteren. Det sker meget ofte for nybegyndere eller folk, der er utrygge ved ridningen, fordi det er en naturlig reaktion at forsøge at holde sig fast med knæene. Det fungerer bare ikke i ridning, siger Karin Nissen. Fleksible fødder En rytter i balance skal kunne holde stigbøjlerne på plads, sådan at bunden af stigbøjlen ligger parallelt med jorden. Og det kan ikke nytte noget at forsøge at skubbe foden frem for at tvinge hælen nedad. På den måde spænder man bare op, og så forsvinder anklernes stødabsorberede effekt, som er så afgørende for at holde ben og sæde på plads. Læs resten af artiklen om, hvordan du bruger dine ben korrekt, på www.ridemagasinet.dk.