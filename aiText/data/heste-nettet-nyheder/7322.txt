Irlands økonomiske krise påvirker hestene   Opdateret
2011-01-18T22:18:07
Liam Kinsella er dyreinspektør og kører dyreambulance for Duplin SPCA i Irland. Hver dag finder han heste, der skal aflives, fordi de er i så dårlig foderstand, at det at det er det eneste rigtige. Der er tale om det, man i Irland kalder "hestekrisen". Omkring 20.000 heste strejfer frit rundt, og mange af dem kan ikke klare sig i den ualmindeligt kolde vinter, så de enten fryser eller sulter ihjel. - Jeg har i løbet af de sidste seks dage fundet fem heste, der enten allerde var døde eller måtte aflives med det samme, siger Kinsella til den svenske radioavis. Heste er et statussymbol i Irland, og da økonomien blomstrede i begyndelsen af 2000-tallet, ville alle have større hus, ny bil, udlandsophold og naturligvis også hest. Men da økonomien brød sammen, blev det til ønsker, man ikke længere havde råd til, og da det ikke er til at finde købere til hestene, har det billigste været at slippe dem løs. En nylig undersøgelse siger, at det har været skæbnen for over 20.000 heste. - Alt det, bare for at folk kunne vise, hvor mange penge de havde, siger han. - Alt handler om penge og status. Der findes flere muligheder for at hjælpe Duplin SPCA. Læs mere her. Kilde: SverigesRadio