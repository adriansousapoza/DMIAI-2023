Udbredt utilfredshed med hestepas
2013-07-01T11:14:51
En undersøgelse viser, at der er udbredt utilfredshed med det europæiske hestepassystem i Storbritannien.  I slipstrømmen af hestekødsskandalen dokumenterer stor en spørgeskemaundersøgelse gennemført i Storbritannien, at der er behov for at se ordningen med hestepas yderligere efter i sømmene. Hele 80% af de adspurgte mener ikke det nuværende system opfylder ordningens reelle formål.   I modsætning til Danmark, hvor udstedelsen af hestepas er centralt organiseret under Videncentret for Landbrug, har man i Storbritannien valgt at lægge udstedelsen og styringen af hestepas ud til en lang række interesseorganisationer. Det har nu vist sig at være uhensigtsmæssigt.  Den gennemførte spørgeskemaundersøgelse omfattende knapt 4,000 adspurgte hesteejere, veterinærer, organisationer som udsteder hestepas samt hestetransportører, og blev gennemført af 'The Equine Sector Council for Health and Welfare', en officiel komite, der skal varetage og overvåge hestevelfærd og sundhed på de britiske øer.  Resultatet demonstrerer en massiv mistillid til systemet og viser, at der eksisterer en udbredt misfortolkning af reglerne, vurderes det på baggrund af undersøgelsens resultater. Komiteen konkluderer, at der er behov for at forenkle systemet, og forbedre kommunikationen. Derfor vil man nu tage initiativ til en centralisering af pasadministrationen, en model der formentlig kommer til at ligge tættere op ad den danske model.  Der er så vidt vides ikke udarbejdet lignende undersøgelser i Danmark, der måler den generelle tilfredshed med hestepas i Danmark og kvaliteten af formidlingsinsatsen omkring reglerne. Forsidefoto: Tine Lessèl