Finale i Bundgaard Byg Cup på Vilhelmsborg
2012-11-13T18:42:56
Den 16.-18. november slår Vilhelmsborg dørene op for finalen i Bundgaard Byg Cup. Blandt de tilmeldte er bl.a. sidste års vinder, nemlig Nanna Merrald Skodborg, som er klar til at forsvare titlen. Udover finalen i Bundgård Byg Cup afvikles klasser fra MB1 til Grand Prix Special ved landsstævnet Blue Hors Dressur Festival.   En populær turnering Bundgaard Byg Cup er en traditionsrig landsdækkende turnering for ekvipager, der har opnået min. 60 % ved start i en Prix St. Georges ved B-stævner eller 63 % ved start i Prix St. Georges ved C-stævner i kvalifikationsperioden. Turneringen rides over tre kvalifikationsrunder i Intermediaire I og Intermediaire I kür. I weekenden afvikles finalen og der dystes om den prestigefyldte titel som vinder af årets Bundgaard Byg Cup.   Finalisterne er: Anna Blomgren Ellen Birgitte Farbrot Anne Sofie Damgaard Jensen Katrine Sandholt Møller Carina Nevermann Torup Anemette Holm Petersen Lena Leschly Åmand Trude Hestengen Mette Pedersen Nanna Skodborg Merrald Jim Rasmussen Marie Louise Andersen Camilla Orloff Charlene Sørensen   Foreløbig tidsplan for finalen i Bundgård Byg: Lørdag den 17. november kl. 17.10 går starten til første afdeling af finalen Intermediaire I. Søndag den 18. november kl. 12.55 afvikles anden afdeling af finalen i en Intermediaire I Kür, hvorefter vinderen kan kåres kl. ca. 15.   Der er gratis adgang til stævnet på Vilhelmsborg, der hele weekenden vil byde publikum på smuk dressur. Starlister kan findes her.   Kilde: DRF  Sidste års vinder af Bundgård Byg Cup, Nanna Skodborg Merrald (Arkivfoto: JP.Photo)