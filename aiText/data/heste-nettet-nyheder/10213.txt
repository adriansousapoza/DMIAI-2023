Blue Hors Don Romantic aflivet
2013-09-12T21:06:30
    Onsdag aften måtte Blue Hors tage den tunge beslutning at lade den internationalt kendte danske avlshingst Blue Hors Don Romantic aflive. Den 14-årige hingst havde fået tarmslyng   - Vi er naturligvis kede af det. Don Romantic var ikke blot den mest betydningsfulde DV-hingst og i særklæsse helt fra føl, indtil han blev skadet og måtte slutte sin dressurkarriere, men han var også en stor personlighed her på stedet, fortæller Esben Møller.   Blue Hors Don Romantic e. Blue Hors Don Schufro / Blue Hors Romancier / Mago xx (opdr. Jens Åge Buhl, Fredericia) var det første føl på Dansk Varmblods Elitefølauktion, der blev solgt for over 100.000 kr. Han var Årets Føl i 1999, fløjhingst som 3-års i 2002, materialprøvevinder i 2002, fløjhingst samt tildelt opdrættermedalje i guld som 4-års i 2003 og vinder af DSA's dressurchampionat i 2003 hvor han i finalen af navnkundige Kyra Kyrklund blev tildelt et rent 10-tal for sin fænomenale galop. Blue Hors Don Romantic var Elitehingst og blev i 2010 udnævnt som Årets Hingst i Dansk Varmblod.   Blue Hors Don Romantics afkom har fra første årgang præget følskuer, kåringer, afprøvninger og championater i Danmark og langt ud over de danske grænser - han var kåret i Dansk Varmblod, Svensk Varmblod, Oldenburg, Hannover, Rheinland og Westfalen. Han er far til 15 kårede sønner i ind- og udland samt adskillige guldmedaljehopper, heriblandt Årets Dressurbetonede Hoppe 2011 i Dansk Varmblod, Primadonna. I sommer blev hoppen Hønnerups Yo-Yo tildelt guldmedalje for en afkomssamling bestående af ene afkom efter Blue Hors Don Romantic, heriblandt to døtre kåret med guldmedalje. Intet mindre end syv afkom var kvalificeret til Unghestechampionatet i Herning 2013.   Don Romantic har haft adskillige afkom fra Danmark, Sverige og Tyskland ved UVM i Verden, heriblandt flere finalister, som bl.a. vinderen af den indledende klasse i år, Doubleyou W. Flere af hans afkom som Don Rohdian og Karina Lihmskov er succesfulde i international lilletur.     Kilde: http://www.bluehors.dk   Blue Hors Don Romantic i Herning i 2010, hvor han blevet udnævnt til Årets Hingst (Photo: JP-Photo.dk)