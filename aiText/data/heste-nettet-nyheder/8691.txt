Gerd Heuschmann gæster Danmark i 2012
2012-03-17T12:30:02
Den kontroversielle tyske dyrlæge og berider Gerd Heuschmann, gæster Danmark i april 2012. Gerd er internationalt kendt for sine stærke holdninger til især dressursporten og uddannelsen af dressurheste, og er bl.a. forfatter til bøgerne "Min hest har næsen forrest" og "Det ømme punkt".   Gerd Heuschmann har en stor viden om hestens anatomi og biomekanik, og er desuden meget optaget af samarbejdet mellem hest og rytter. Det er Gerds holdning, at mange heste bliver skadet fordi der i ridningen ikke tages hensyn til deres biomekaniske formåen, og bl.a. dette vil han redegøre for, når han i april kommer til Danmark.   Ved arrangementet vil Gerd Heuschmann om formiddagen holde et foredrag om hestens biomekanik, fysiologi og anatomi, samt hvorfor og hvor de mest typiske skader opstår. Om eftermiddagen ligger den praktiske del, hvor han vil demonstrere hvordan hest og rytter kan være samarbejdspartnere.   Hele arrangementet foregår på engelsk.   Dato, tid og sted: Lørdag den 21. april 2012, kl. 9-18 Den teoretiske del foregår i Ejby Forsamlingshus kl 9-12 Den praktiske del foregår kl. 13-18 hos Stald Egely, Dalbyvej 56, 4623 Ll Skensved.   Læs mere på www.equinetouch.dk