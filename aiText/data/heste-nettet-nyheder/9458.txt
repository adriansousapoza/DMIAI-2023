Demonstration for Det Ridende Politi 
2012-10-12T09:00:29
Det Ridende Politi, eller Rytterisektionen ved Københavns politi, hænger i en meget tynd tråd. Politiet har besluttet at nedlægge det pr. 1. december. Det er ikke gået upåagtet hen, især på facebook er der opstået en bevægelse som støtter op om det ridende politi. Det har resulteret i at der er arrangeret en demonstration på mandag den 15. oktober kl. 12:00 fra Arni Magnussons Gade, Tivolis Kongres Center, med heste.   Heste med ryttere og kuske mødes på Arni Magnussons Gade, det er lige ved Tivolis Kongres Center, hvor der kan sadles op og spændes for kl. 11:00 mandag den 15. oktober. Derfra er ruten på knap 4,5 km. Afgang fra opsadlings og forspændingssted kl. 12:00. Gående opfordres til at støde på ved Ny Kongensgade/Vester Voldgade, hvor hestene vil passere ca. kl. 12:10. Derfra går demonstrationen rundt om Christiansborg, over slotspladsen til Slotsholmsgade, hvor der skal afleveres udskrifter fra, for øjeblikket, næsten 8000 mennesker. Derfra går turen tilbage via Rigsdagsgården (Folketingets trappe) - Tøjhusgade til hvor transporterne til hestene står.     Man kan stadig nå at skrive under, det gøres online. Man kan vælge at det kun er justitsministeriet der kan se ens navn, det sker på adressen: www.skrivunder.net/signatures/ bevar_det_ridende_poli..._kobenhavn/   Foto: Jørgen Konge