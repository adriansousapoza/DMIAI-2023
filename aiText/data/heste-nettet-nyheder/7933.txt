Det kører for Danmarkshestene
2011-08-02T17:52:18
Otte ud af de ni væddeløbsbaner har nu fået købt en Danmarkshest, kun Klampenborg Galopbane mangler. Fem af hestene har oven i købet været i løb, og en har vundet, Prins Amos fra Bornholm. Rundt omkring i landet er der cirka 2.500 hesteejere, som har købt andele i de otte Danmarksheste. Mange af dem er nye, mens nogle er garvede hesteejere, og nogle har oven i købet købt flere andele. For de 500 kroner, en andel koster, er man medejer af hesten i to år.  Tre af hestene er udsolgt, mens resten er tæt på. De udsolgte heste er Run NKI Aalborg, der, som navnet antyder, har hjemmebane i Aalborg, Reggae La Marc (Billund) og Robin Ice (Skive).  Se mere om Danmarkshestene på de enkelte baners hjemmesider. Billund Trav, www.billundtrav.dk Bornholms Brand Park, www.bornholmsbrandpark.dk Charlottenlund Travbane, www.travbanen.dk Fyns Væddeløbsbane, www.fvb-odense.dk Jydsk Væddeløbsbane, www.jvb-aarhus.dk NKI Racing Arena Aalborg, www.aav.dk Nykøbing Falster Trav, www.nykftrav.dk Skive Trav, www.skive-trav.dk