Hestens grimasser afslører smerte
2014-01-04T16:34:22
Forskere har udviklet en ny standardiseret skala, der katagoriserer hestegrimasser, som en hjælp til at identificere og måle smerte hos heste. Grimasse skala Det lyder næsten som en vittighed, men skalaen der er døbt 'the Horse Grimace Scale' forkortet HGS, som på dansk direkte kan oversættes til 'heste grimasse skalaen', er udviklet af forskere. formålet med skalaen er, at kunne anvende den i praksis til at kunne afgøre og fortolke graden af smerte hos hesten udfra grimasser. Er hesten smertepåvirket giver den ifølge forskerne udtryk herfor, ved at demonstrere forskellige grimasser eller ansigtstræk i forbindelse med smertepåvirkninger. Hjælp til smertedækning Skalaen er udviklet ud fra forsøg med kastrationer af hingste. Forskerne har ønsket at identificere graden af smertepåvirkning, da hesten som bekendt ikke kan fortælle dem, hvor ondt den her. Skalaen er hermed tiltænkt, som en metode som kan være med til at sikre velfærden for heste, der gennemgår standardoperationer som f.eks. kastration. Ved kasterationer gives kun meget få heste i dag smertestillende midler under operation.   HGS skalaen er standardiseret såedes, at den er relativt enkelt at lære for ikke fagfolk og ligeledes kan være til gavn for de personer, eller hesteejere, der skal drage omsorg for heste som netop har gennemgået en operation. Forskerne fandt at smerte relateret adfærd var tydeligst demonstreret ca. 8 timer efterfølgende en operation, hvorfor dette tidspunkt kan være kritisk for smerte evaluering. Smerte indikatorer De fundne træk der blev forbundet med smerteudtryk var: tilbagelægning af ører, spændinger over øjet, fortrukket tyggemuskulatur, åben anspændt mund og kæber, udvidede spændte næsebor og en forfladiget profil.  En komplicerende faktor for at måle smerteniveauet korrekt kan imidlertid være den individuelle hests evne til at undertrykke smerte samt, hvorledes og hvornår hesten giver udtryk for smerte Forskerne mener at hestene kan være tilbøjelige til at undertrykke smertetegn når mennesker er til stede, hvorved tegnene kan forekomme mindre udtalte.   Hvorledes forskerne differentierer mellem smertepåvirkning og andre tilkendegivelser fra hesten, giver de ikke umiddelbart noget svar på.   Forskningsstudiet blev præsenteret på 2013 konferencen for International Society for Equitation Science in the United states, af veterinæren Dr. Michaela Minero, og forskere fra både Italien, Tyskland og Storbritannien deltog i forsøget og i udviklingen af smerteskalaen.   Hest der ifølge forslerne udviser smertesymtomer