Nick Skelton udgiver selvbiografi
2017-05-03T23:34:51
Det vil snart være muligt for fans af Nick Skelton at komme til at kende hele hans historie - eller hvis man bare er interesseret i at læse, hvordan dramatiske begivenheder og læger der siger, man aldrig kommer til at gå igen, alligevel ender ud i en individuel OL guldmedalje. Nick Skeltion er en levende legende, og senere i år kommer han til at udgive sin selvbiografi.   Den 59-årige rytter, som i april måned annoncerede hans pension fra sporten, er sat sammen med forfatteren Bernadette Hewitt for at fortælle om Nick Skeltons 40-årige karriere i ridesporten. Som det er kendt af de fleste, så har han indtil i år været tilbage på absolut topniveau på Big Star, som han vandt individuelt OL-guld på i Rio sidste år samt de sammen også fik OL holdguld i 2012 i London. Men ud over de to gange til OL, har han været med til OL hele 6 gange mere.   Han startede med at sidde på en hesteryg allerede da han var 18 måneder, og hans første store titel fik han i 1975, da han vandt holdsølv og inviduelt guld ved EM for juniorer. Han har stadig den britiske rekord for at springe højest på en hest - den er på 2 meter og 32 cm - den fik han på hesten Lastic og det er helt tilbage i 1978 at han tog den rekord. HER kan rekordspringet ses.   Bogen kommer også til at indeholde de dramatiske begivenheder i Nick Skeltons liv - som dengang han tilbage i 2000 var tvunget til at gå på pension, da han brækkede nakken efter et fald fra en hest. Men alligevel endte han med at komme tilbage på topniveau på hingsten Arko III. Nick udtaler til Horse and Hound: "Siden jeg tog beslutningen om at gå på pension fra sporten, så har jeg for første gang i mit liv tid til at dedikere mig til at fortælle min historie, så det er det rigtige tidspunkt for det. Jeg er glad for at arbejde med Orion og Bernie med denne bog, og jeg ser frem til at signere kopier af det færdige produkt."   Forleden annoncerede forlaget Orion, at Alan Samson - der er redaktør på forlaget Weidenfeld & Nicolsen - har købt rettighederne til Nick Skeltons selvbiografi fra Johnny Whitmore, salgsdirektør på Stellar Group.   "Nick Skeltons selvbiografi vil blive en af de førende selvbiografier fra sportens verden i efteråret, og den skal ikke blive glemt" udtaler Alan og fortsætter: "Det er ikke kun en perfekt bog til inspiration for hestemennesker, men for alle som beundrer Nicks heroiske og uglemmelige bedrifter ved OL i Rio". Nick Skeltons selvbiografi vil blive publiceret af Weidenfeld & Nicolsen d. 19. oktober 2017. Kilde: Horse and Hound    Nick Skelton til OL i Rio sidste år.