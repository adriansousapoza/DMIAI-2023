Svensk sejr i RidersCup Grand Prix
2012-08-27T00:45:46
  Det blev svenske Douglas Lindelöw og hesten Casello der tog sejren i hovedklassen ved det første af 2 internationale stævner ved RidersCup i Herlufmagle.   Danske Isabel Jasmin Kristoffersen var kun knap slået til 2. pladsen på Beckham Røntved (LU e. Stald Calles Bror Bally). Ærgerlige 3/10 af et sekund var hvad der skilte Isabel fra førstepladsen. Isabel Jasmin Kristoffersen og Beckham Røntved her ved DM 2012. Arkivfoto: JP-Photo.dk Svenske Anna Olsson og Caravelle red sig til klassens 3. plads foran italienske Roberto Cristofoletti på Bukowskis Belisatio. Alexander Zettermann og Eldorf rundede den svenske dominans af på 5. pladsen skarpt forfulgt af norske Sandra Løvås på Pedro. Thomas Dresler, Rikke Belinda Barker og Merethe Jensen tog hhv. placeringerne 8, 9 og 10.   I dagens Youngster Finale for 6- og 7-års heste var Martin Dinesen Neergaard bedste danske repræsentant på hoppen Balentina S.B. med hvem han red sig til klassens 3. plads. Karina Truelsen og Cassina Z fulgte efter på 4. pladsen og Shannon Mejnert Ketterle med Chagrannus på 5. pladsen. Klassen blev vundet af tyske Tanja Paul på Coronita foran schweiziske Phillip Lever på Cascade Z.   Karina Truelsen tog sejren i dagens Small Tour finale på Quinnie foran Louise Serwin på Soleil.   Christoffer Lindenberg var bedste dansker i Medium Tour finalen på Andeona, som han placerede på 2. pladsen kun slået af svenske Alexander Zettermann på Carmelia.     Forsidefoto: Douglas Lindelöw på Udermus ved CSIO Bernstorffsparken 2012. Arkivfoto: JP-Photo.dk  