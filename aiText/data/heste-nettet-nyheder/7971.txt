Kvaliteten på DV-føl helt i top
2011-08-19T14:32:31
Nordsjælland har længe været kendt som dressurhestenes højborg. Sådan er det stadig, men sideløbende med avlen af dressurheste, har en mindre gruppe avlere i Dansk Varmblod region 1 satset på avl af elitespringheste, og på årets følfestival i Vallensbæk i weekenden var kvaliteten af springhestene helt i top.  Det var regionens kendte springrytter Anika Jespersen og Claus Kristoffersen fra Jægerspris, der løb af med vinderen blandt springhingsteføllene: Quinito, (Quidam de Revel/ Calato/Coronado). Et føl med moderne snit, der vendte rigtig, og var gennemsmidig i alle tre gangarter, selv i traven. Til eliteskuet i Dansk Varmblod udtog dommerne også et herligt modelleret hingsteføl Hecas Cartano (Carrico/Landor S/Pablo) fra Marianne Tschernje i Glumsø.  To springbetonede hoppeføl fandt også vej til eliteskuet, og de er begge avlet af en af DV region 1's nye avlere, Lotte Holm fra Engerupgård i Tikøb. Hos Lotte Holm og hendes mand går avl og sport hånd i hånd. Der rides jagt og internationale militarystævner på den nye terrænbane, og fremtiden lover godt for egen deltagelse i en af springdisciplinerne med dagens meget veloplagte vinderføl: Engerupgaards Ditrisha (Diarado/Coronado/Carpaccio og dagens næstbedste hoppeføl Engerupgaards Right on Time (Diamant de Revel / Landwind / Amethist).  Alle sejl var sat til i år for at få både tilskuere og avlere til at føle sig rigtig velkomne på Dansk Varmblod, region 1's følfestival på de smukke udendørs dressurbaner på Vallensbæk ridecenter. Der var præmier fra sponsorerne til alle de føl som deltog i finalerne. Kampen om skuets bedste dressurføl var hård, da der var rigtig mange flotte føl, der var nået til finalerne for både hoppe- og hingsteføl. Men det meget overbevisende dressurhingsteføl fra familien Springborg i Skævinge: Springborgs Go Online (B H Hotline/Diamond Hit/Rubin) var allerede ved første fremstilling så overlegen, at han helt naturligt indtog 1. pladsen. På eliteskuet kunne man desuden se hans søster, Springborgs Gyana efter Fürst Romancier, der er blev udtaget som DV region 1's bedste to-årige hoppe ved hoppekåringen fornylig. Nummer to blandt de dressurbetonede hingsteføl blev et af de mange fine føl efter hingsten Fürstentanz, Frascati (Fürstenball/Rosentanz/ Mûnchhausen fra Lone Bøegh Henriksen i Hillerød. Dagens dressurhoppeføl blev den pompøse Vilard´s Dovina (B H Don Romantic/Come Back II/Rawage Quintus) fra Lars Arndt i Ishøj. Også hun følger i en stærk hoppestammes fodspor, nemlig den meget succesfulde "Chatel"-hoppestamme fra Mogens Skive i Mern. Nummer to, og udtaget til både eliteskue og eliteauktion, blev endnu et føl fra familien Springborg, Springborgs Amaryllis ( Fürst Romancier/Rubin Royal/De Niro) Kilde: Pressemeddelse 