Valegro og Dujardin skifter (måske) karriere
2017-06-20T10:03:11
Valegro's nye karriere i militarysporten, efter at være blevet pensioneret fra dessursporten var den store nyhed i april i år, der blev bragt af et britisk hestemagasin. Det var naturligvis en aprilsnar. I går posterede Hester imidlertid et billede af Dujardin og Valegro i fuld spring over en forhindring - med kommentaren om, at det bestemt ikke var nogen forsinket aprilsnar   Aprilsnar Det britiske heste magasin Horse & Hound, har samme tradition som mange af de danske medier, nemlig at lave en årlig aprilsnar med deres læsere. Det betyder at de lægger en historie op den 1. april, som er det pure opspind, for dagen efter at dementere historien. Det gjorde magasignet også i år, og aprilsnaren for 2017 var en nyhed spundet over dressurhestens Valegros pensionering fra dressursporten, og gik på nyheden om at han nu skulle forfølge en ny karriere som military hest. Nyheden var tilsyneladende kommenteret af både Charlotte Dujardin og Carl Hester og blev illustreret med et billede af Charlotte Dujardin i fuld military udstyr med startnummer på brystet, tilsyneladende på vej over en stor træstamme i en military konkurrence siddende på Valegro (se her).    Nyheden blev umiddelbart efterfølgende dementeret som årets aprilsnar. Den havde altså slet ikke noget på sig, men var det pure opspind. Men man skal som bekendt aldrig sige aldrig, Nu er det jo således, at med Team Hester, ved man aldrig helt hvad de kan finde på, og de er ofte friske på at give alle deres fans overraskelser, pudsige påfund og sjove indslag at more sig over.   Valegro springer! Der ventede derfor en sjov overraskelse for de mange følgere på Carl Hester's Facebook side i går morges, da der mødte dem et usædvangligt syn.   Opslaget Hester havde lagt op viste ingen ringere end Valegro fra morgenens træningssession, men ikke i dressur som de fleste sikkert havde gættet på, men derimod dyrkende springdisciplinen. For at feje enhver tvivl ad banen om forventningen til endnu en forsinket aprilsnar, skriver Carl Hester i overskriften spøjst drillende "And you thought Valegro's career change was an April fool! Check out his morning training session with Charlotte!".   Under overskriften fremgår et billed af Charlotte Dujardin I sadlen på Valegro på vej over et spring i fin stil og med Valegro's ører helt fremme. Det er tydeligt ud fra billeder at dømme at Valegro synes om afvekslingen (se her).   Hvad har de gang i - hvorfor springer Valegro? Horse & Hound var naturligvis ikke sene til at gribe røret og udspørge Team Hester om hvad de nu havde gang i. Til dette svarede Hester "Det var lidt af et impulsivt øjeblik. Jeg købte en ordentlig stak cavelettis i sidste uge. Jeg havde sagt til Charlotte at jeg var sikker på at Valegro kunne springe, og Charlotte sagde - bevis det!".   Som sagt så gjort. Carl vidste imidlertid at Valegro tidligere har syntes om at springe. Carl sprang nemlig en smule på en nu 15-årige hest til afveksling i hans helt unge dage, da han var 5-6 år gammel.   "Han elsker det. Det er blot endnu en facet til hans utrolige bredde og det hjælper med at holde vægten på maven nede, som har det med at forøges lidt på denne tid af året", udtaler Carl Hester til det britiske blad og tilføjer "Charlotte kunne også godt lide det. Det var også rigtig godt for hende. Jeg sagde giv slip kvinde!"   Ingen planer om en egentlig springkarriere Carl understreger dog, at der ikke er nogle overvejelser om at en egentlig springkarriere for Valegro skal tage form, men Hester tænkte det ville være sjovt at dele billedet med den springende Valegro med Team Hesters fans, især fordi Horse & Hound, netop havde anvendt ideen tidligere i år som en aprilsnar for deres læsere.   Ja, de er dejligt uhøjtidelige og friske på en spøg de britter.      Valegro med Charlotte Dujardin i et usædvandligt øjeblik - ekvipagen springer i fin stil ( Privatfoto: Carl Hester)  