Firkløverets Springakademi er begyndt at sende deres ryttere ud
2016-07-29T00:04:03
Firkløverets ryttere bliver i denne uge sponseret af Flyinge og Jens Fredricson.   Det er en af målsætningerne i Firkløveret, at kunne sende de unge ryttere afsted ud i Europa for at træne og dygtiggøre sig. Derfor er de første to ryttere afsted på Sponsorophold hos den svenske toprytter Jens Fredricson.  Flyinge er et af Sveriges største og mest fremgangsrige uddannelsessteder, og da Jens i øjeblikket er tilknyttet stedet, lykkedes det ham at overtale Flyinge til at detage i træningssponsoratet med gratis ophold til vores ryttere, mens han underviste dem på Flyinge.  Firkløverets Springakademi er utroligt taknemmelige over at have modtaget denne gave fra både Jens Fredricson og fra Flyinge, og vi håber, at det kan blive startskuddet til et konstruktivt samarbejde med Flyinge som sparrigspartnere i andre sammenhæng.   Læs mere om Flyinge: http://flyinge.se/ og om Jens Fredricson: http://www.fredricson.se/   De to Akademiryttere er U-25 rytterne Maria Hjorth Frederiksen & Pernille Tribler. De har med stor succes igennem 3 dage trænet under Jens i Flyinge Rideklub. De fortæller, at det har været rigtig god træning, som de klart kan drage nytte af fremadrettet. Opholdes afsluttes med rytternes deltagelse i et 4 dages CSI*** stævne i Varberg og dette fortsat sammen med Jens Fredricson og med ham på sidelinien.  Pernille Tribler  Maria Hjorth FrederiksenKilde: pressemeddelse 