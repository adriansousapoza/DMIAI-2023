Resultater fra Blue Hors ridechampionatsfinaler
2012-07-01T08:56:59
  Efter den indledende runde i fredags, hvor de 8 bedste heste fra hver deres aldersgruppe kvalificerede sig videre, blev der igår afholdt finale i Blue Hors Championaterne   I 3 års finalen stod Dorthe Rohman, som i den indledende runde, atter i front med sin dejlige Don Romantic/Lauries Crusador søn Jakas Don Louvre. Don Louvre er en flot langbenet og sporty model der besidder 3 særdeles gode og smidige gangarter. Han var lidt kæk og spændt på omgivelserne i finalerunden, men hans åbenlyse kvalitet overbeviste alligevel dommerne og Dorthe kunne for anden gang stå som vinder af et Blue Hors Championat, idet hun sidste år vandt 4 års finalen med hoppen Noosa Melody e. Don Romantic/Schwadroneur. På en delt andenplads kom den super charmerende og velgående Møllehøjs Fandango e. Blue Hors Dolittle/Lavallo redet af Tanja Rusovic. En elastisk hingst, der især viste en skøn op-ad-bakke-galop. Ligplaceret på andenpladsen så vi Brammings Zackeline e. Zack/Jetset D redet af Jeanette Pedersen. En mekanisk meget velfungerende hest med rigtig gode vinkler i bevægelsens afvikling og store udviklingsmuligheder.   4 års klassen blev vundet af Arietta Klintgaard e. Blue Hors Zack/Don Schufro redet af Astrid Green Therkelsen. Astrid kom med en fjereplads fra fredagens indledende runde i bagagen, men red sig flot op med en overbevisende fremstilling. Arietta viste stor ridelighed, stabilitet og kvalitet i alle gangarter, med godt afskub i øgninger og en flot rummelig og balanceret galop. Placeret som nummer to blev gårdsdagens vinder La Donna e. Don Romantic/Solos Landtinus redet af Katrine Lund Olesen. Det er en funktionel hoppe med rigtig gode bagben og en særdeles god skridt. Hun blev endnu momentvis lidt lang i formen, men viste sig ellers meget ridelig. På tredjepladsen kom guldmedaljehoppen Lohmanns Takita e. Blue Hors Zack/Solos Landtinus. Hun er en langbenet og meget ædel hoppe, der bevæger sig med masser af knæ og haseaktion. En meget spændende hest med stort udviklingspotentiale.     3 Års  1.Kat. 152 Jakas Don Louvre, Dorthe Rohmann 8,92 2.Kat. 154 Møllehøjs Fandango, Tanja Rusovic 8,17 2.Kat. 156 Brammings Zackline, Jeanette Pedersen, 8,17 4.Kat. 146 Ringsbo´s Mr. Royal Blue, 8,17 5.Kat. 158 Vestergaards Don Hohentanzer, Camilla Ahlers Pedersen, 7,92 6.Kat 160 Kielsgaardens Hot Prinz, Camilla Knudsen, 7,83 7.Kat 159 Zamir, Merete Bager, 7,75 8.Kat 150 Lord Ballydoyle, Christina Skøtt, 7,174 Års  1.Kat 200 Ariette Klintgaard, Astrid Green Therkelsen, 8,92 2.Kat 170 La Donna, Katrine Lund Olesen, 8,33 3.Kat 210 Lohmanns Takita, Linnet, 8,25 4.Kat 169 Dortheamindes Hot-Sali, Kim Knudsen, 8,00 5.Kat 213 Roma, Katja Bulgrin, 7,83 6.Kat 207 Nørregårds Shiva, Christine Prip, 7,75 7.Kat 192 Duebjerggårds Rio, Henrik Christensen, 7,67 8.Kat 190 Don Passion, Taia Vang Steffensen, 7,50      Jakas Don Louvre e. Blue Hors Don Romantic vinder af Blue Hors Championatet for 3 års    Møllehøjs Fandango e. Blue Hors Dolittle placeret som nummer 2 for 3 års  Brammings Zackeline e. Blue Hors Zack placeret som nummer 3 i Blue Hors Championatet for 3 års    