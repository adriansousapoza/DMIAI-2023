Ulla Salzgeber var bedst i Lyon
2011-10-28T23:13:45
I Lyon, Frankrig, afholdtes her til aften endnu en afdeling af Reem Acra FEI World Cup Grand Prix Kür, hvor tyske Ulla Salzgeber med Herzruf´s Erbe e. Herzruf/ Caletto I sejrede med 81,625 %. I torsdagens Grand Prix var Ulla Salzgeber også uovervindelig med 79,021 %.  På en tæt andenplads fulgte endnu en tysk ekvipage i form af Isabell Werth og Warum Nicht FRH e. Weltmeyer/ Wenzel I, med 80,075 %.  DV-hesten Chablis e. Castro/ Leonardo II, opdrættet af Morten Thomsen, endte med sin italienske rytter Valentina Truppa på en flot 4. plads med 74,800 %.