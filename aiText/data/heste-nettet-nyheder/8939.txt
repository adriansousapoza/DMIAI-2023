Følg DM-finalen i springning direkte på DR’s web-tv 
2012-06-01T11:30:02
Har du ikke muligheden for at komme til Schou & Skouboe i Sommersted og opleve Danmarks bedste springryttere dyste om DM-titlen, kan du stadig følge DM-finalen på tætteste hold. Finalen streames nemlig direkte på DR Sportens hjemmeside søndag den 10. juni. Tidspunktet offentliggøres senere.Fire mesterskabstitler på spil Det er toppen af den danske springelite, der stiller op i kampen om danmarksmesterskaberne hos Schou & Skouboe på Tågerup fra den 7. - 10. juni. Hele fire mestre skal kåres - nemlig i DM for seniorer samt DRF-mesterskaberne for ungryttere (U21), juniorer (U18) og children (hesteryttere på 12 - 14 år).Kæmpe rytterfest og EM-fodbold Man kan foruden springning på topplan også tilmelde sig den store rytterfest, der afvikles fredag aften, hvor der vil være buffet, livemusik og DJ - billetter kan bestilles allerede nu. Lørdag går der en klasse på højeste niveau (S), hvor europamesteren svenske Rolf-Göran Bengtsson vil være til start. Lørdag aften kan de fodboldinteresserede opleve Danmarks EM-kamp mod Holland på storskærm.Audi sponsor for DM-stævnet Audi er ny sponsor for DM-stævnet hos Schou & Skouboe, og i løbet af dagene vil sponsoren fremvise udvalgte Audi-modeller. Derudover vil det være muligt at få en prøvetur, og under stævnet vil den helt nye Audi A6 Allroad Quattro blive præsenteret.Program for mesterskabsklasserne Torsdag den 7. juni: · 1. kvalifikation, ungrytter Fredag den 8. juni: · 1. kvalifikation, children · 1. kvalifikation, senior Lørdag den 9. juni: · 1. kvalifikation, junior · Finale, ungrytter Søndag den 10. juni: · Finale, children · Finale, junior · Finale, seniorDR sportenSchou & Skouboe  JP-Photo.dk