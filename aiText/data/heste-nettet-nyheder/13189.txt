12 overvægtige ryttere bedt om at sadle af
2017-07-17T11:43:08
Ved Great Yorkshire Show, der blev afholdt 11-13 Juli i år, måtte arrangørerene anmode 12 ryttere om at sidde af heste, som følge af misforhold mellem rytternes og hestenes vægt, hvilket til trods for, at det var nedfældet i reglerne for showet, skabte store protester fra flere af de påtalte, selvom flere efterfølgende blev vejet til mere end 25% af dyrenes vægt   Frustrerede showarrangører Arrangørerne bag dette års Great Yorkshire Show i Storbritannien, der blev afholdt i dagene 11-13 juli i år, blev frustrerede over at stå i samme situation i år som sidste år, hvor man fra arrangørernes side besluttede at sætte ind med en kampagne og opstramning af reglerne for ekvipager deltagelse på det årligt tilbagevendende britiske hesteshow.   Kampagnen og regelændringen blev iværksat til beskyttelse af hestevelfærden, og gik ud på, at indføre restriktioner og mulighed for sanktioner overfor ryttere, der udfra arrangørernes vurdering vejer for meget i forhold til de heste de rider.    Øget fokus på for tunge ryttere De britiske ride- og hestevelfærdsorganisationer har i det seneste års tid, øget opmærksomheden på problemet med for tunge ryttere i ridesporten, i erkendelse af at Storbritannien på linje med mange andre Europæiske lande oplever at befolkningerne bliver tungere og mere overvægtige. Dette er desværre ikke anderledes indenfor ridesporten og især breddesporten.   12 ryttere var alt for tunge Ved Great Yorkshire Show i år 2017, har arrangørerne til trods for kampagneindsatsen konkret måtte anmode i alt 12 ryttere om at stige ned af deres heste under showet. Fire af disse ryttere indvilligede efterfølgende i at blive vejet, og det blev konstateret at samtlige fire ryttere vejede mere end 25% af deres hests eller ponys vægt. Dette anser Great Yorkshire Show for at være for meget.   Skuffende statistik, når det er annonceret Tilmeldingskoordinator Amanda Stoddart-West, udtalte efterfølgende til pressen, at det var skuffende at arrangørene, til trods for forebyggende instanser, er end i samme situation som året før, hvor man bliver nød til at gribe ind overfor ryttere. Sidste år blev 8 personer bedt om at stige af deres heste, af samme grund. Hver af disse 8 personer vejede mere end 20% af hestens vægt.   "Det er en sørgelig situation" udtalte Amanda Stoddart-Wast efterfølgede til det britiske magasin Horse & Hound. "Alt hvad vi gør i det konkrete tilfælde er, at beskytte hestenes velfærd, men jeg er i tvivl om, hvorledes vi formår at ændre folks holdninger generelt".   Angivet i programmet og på skilte på hele stævnepladsen Af programmet for Yorkshire Show i år 2017, angav vejledningen specifikt, at der ville blive grebet ind overfor ryttere, som havde en upassende vægt i forhold til deres heste eller ponyer, uanset om det var under, før eller efter deltagelse i konkurrencer.   Det samme budskab fremgik af skilte over alt rundt om på stævne og showpladsen, så det kan næppe være forbigået detagernes opmærksomhed ved dette års show.   Svinsk tiltale af ryttere der følte sig hævet over reglerne Amanda Stoddart-West oplyser endvidere at flertallet af de personer der overtrådte begrænsninger var forældre på ponyer, der til tider red ponyerne i timer forud for at deres barn skulle deltage i en konkurrence på ponyen. Tillige var en del af de ryttere der blev bedt om at stige ned, mildest talt ret uhøflige, når de fra officiel side blev anmodet om at stige af hesten.   "Det er vores regler, men det virker som om de føler sig hævet over reglerne for showet", udtaler en chokeret Amanda Stoddart-West og fortsætter: "Vi får at vide at vi ikke forstår sporten, og at vi med vores regel opmuntrer til at folk skal få spiseforstyrrelser. Et argument var tillige at der ikke er nogen videnskabelig evidens for at sætte en maksimal grænse for rytterens vægt i forhold til hestens, men det er jo som regel sådan, at hvis forholdet ser meget forkert ud, så er det som regel fordi der er noget om det!"   Vanskeligt at få folk til at ændre holdninger Det bekymrer imidlertid arrangørene, at det til trods for regler og anvisninger for Great Yorkshire Show, tilsyneladende er så vanskeligt reelt at ændre folks holdninger, og få dem til at se det fornuftige i, at det ikke er hensigtsmæssigt for hestens eller ponyens velfærd, at alt for tunge ryttere sidder og rider rundt på dyrene i timevis.   Stoddart-West understreger dog, at selvom det generelt førte til store protester fra rytterne når de blev anmodet om at stige ned, så var der generelt opbakning fra tilhørerne når beslutningerne blev taget. "Når man er blevet råbt og skreget af, så er det rart at andre kommer op til en og siger at det var godt gjort, og i anerkendelse sige, at vi gør det rigtige. Vi ønsker ikke at lyde arrogante, men hvis fok ønsker at deltage i vores show, så må de også underlægge sig vore regler" slutter Amanda Stoddart-West.   Holdningsændringer påkrævet Forhåbentlig vil den øgede opmærksomhed på problemet og et øget pres fra andre ryttere, gradvist ændre holdningen blandt de berørte for tunge ryttere, men der vil desværre nok som altid indenfor andre områder i omgangen med vore dyr, være personer, der bevidst eller i uvidenhed ikke opfører sig behørigt overfor de dyr de har i deres varetægt.   Bedre bedømmelseskriterier efterspørges Tilsvarende er det væsentligt at holde for øje, at en korrdineret og velafballanceret rung rytter der er en kompetent rytter, altid vil være mindre belastende for hesten, end en ukordineret urutineret rytter, men mindre god balance, ligesom andre forhold såsom hestens bygning og hermed potentielle bæreevne m.v. kan spille ind.   Heldigvis er der flere forskningsprojekter på vej indenfor områder ( se fx her). Indtil de giver mere entydige retningslinjer, er det naturligvis op til og frit for alle arrangører af stævner og shows, at opstille deres egne retningslinjer for, hvad de mener er et rimeligt hensyn til hestevelfærden og dette bør naturligvis respekteres af de tilmeldte ekvipager.      Overvægtige ryttere på små heste er en udfordring for arrangørene ved Great Yorkshire Show i Storbritannien, der ved dette års show 2017, har måtte anmode 12 ryttere om at stige af hesten (Arkivfoto)  