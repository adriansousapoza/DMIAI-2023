First Horse Grand Prix i Bernstorffsparken – Danmarks smukkeste internationale stævne 
2012-04-17T11:05:25
Maj nærmer sig med hastige skridt. Det synes arrangørerne bag First Horse Grand Prix, som finder sted i Bernstorffsparken d. 17.-20. maj. De arbejder nemlig på fuld tryk for at gøre klar til Danmarks største internationale begivenhed på udendørsbaner i ridesporten, hvor der rides om en samlet pengesum på 1,5 millioner kroner. Stævnet arrangeres af Sportsrideklubben og bygger stort set på frivillige kræfter. Men folkene bag stævnet har heldigvis stor erfaring med at sætte denne store begivenhed op og de glæder sig meget til at kunne åbne dørene d. 17. maj. Det er så absolut et af årets største begivenheder i dansk ridesport og det plejer at være et stort tilløbsstykke. Vigtigt for Dansk ridesport Det er vigtigt for dansk ridesport at afholde store internationale stævner. Det sørger for at holde Danmark på Verdenskortet over kvalitative ridenationer og det er en stor ære at FEI har udvalgt Danmark som et af de lande, der hvert år afholder nationsspringning. Derudover får de danske officials uundværlig erfaring fra disse store ridestævner. Det tjener den danske ridesport og det betyder også at vores officials er efterspurgte til store stævner i udlandet. Endelig skaber stævnet mulighed for at de danske officials kan skabe et netværk med internationale officials på topniveau. Et godt eksempel på dette netværk, er samarbejdet mellem den olympiske banebygger Bob Ellis og vores egen internationale banebygger Erling Simonsen. De mødte hinanden til CSIO i Danmark i 2011 og de havde et fantastisk samarbejde. Så godt at Erling Simonsen blev inviteret til Olympia International Horse Show i London, hvor Bob Ellis var ansvarlig for banerne. Nu mødes de snart igen i Bernstorffsparken, hvor de har glæde af hinandens input og ideer. Internationale stjerneryttere First Horse Grand Prix er ikke kun et tilløbsstykke for publikum. Stjerneryttere fra hele Verden ønsker at deltage og der er rift om pladserne. De fleste ryttere rejser rundt fra stævne til stævne med deres heste og familie. De lever mange af årets dage i deres lastbil eller på hotelværelser under stævnerne. De deltagende ryttere bor i år på Schæffergården samt Gentofte hotel og der er shuttleservice stort set døgnet rundt mellem hotellerne, stævnepladsen og parkeringspladsen ved Bellevue Teatret hvor mange af lastbilerne står under stævnet. Det er nemlig helt umuligt at få plads til alle de store lastbiler i selve Bernstorffsparken.  Kom og oplev hele den intense stemning i Bernstorffsparken. Billetter kan købes på www.billetnet.dk. Her kan købes dagsbilletter eller partoutkort til hele stævnet. Yderligere info findes på www.firsthorsegrandprix.dk og på www.facebook.com/spr.dk   Linnea Ericsson på Qruella fra First Horse Grand Prix 2011   Faktaboks: Der skal bygges 260 teltbokse. Det tager 4-5 dage at bygge dem 700 mennesker udover publikum skal bespises hver dag under stævnet Der skal bruges mere end 100 frivillige hjælpere under stævnet Der skal bygges en kæmpe VIP tribune Bad og toilet skal være tilgængeligt på stævnepladsen Der bygges en helt teltby til udstillingsstande   Faktaboks - Hvad betyder CSIO? CSIO er fransk og står for Concours Saut International Officiel. Det sidste "O" i CSIO betyder, at det er et stævne hvor nationsspringningen indgår. Hvert land kan kun afholde én nationsspringning pr. år. Det første CSIO stævne blev afholdt i 1919. CSIO stævnet i Bernstorffsparken er en del af den liga der hedder Promotional League. Det er niveauet under den øverste liga, som hedder Super Liga. Vinderen af årets Promotional League kommer i Super Ligaen hvor der kun er plads til de 8 bedste hold i Verden. Danmark deltog i Super Liga i 2011 og får nu chancen for at kæmpe sig tilbage til 2013.