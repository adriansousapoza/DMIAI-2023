I dag: Powerhorse stævne på Juellund
2012-08-11T10:28:48
Powerhorse-stævne på Juellund lørdag d. 11 august 2012   Powerhorse kan vel oversættes til "svære heste" og dog, måske skal vi bare kalde det, et "ikke sportsheste"-arrangement og så er det også galt!   19 ekvipager stiller op til et stævne, hvor det nok handler om at vinde, men slet ikke på samme præmisser som der ellers ses til et kørestævne. Der kommer Schleswiger, Belgier, Nordsvenske, Tinker, Irish Cob, Fell pony, men også Dansk Varmblods heste, så at kalde det et "ikke sportsheste"-arrangement vil nok kunne rynke panderne hos DV, der i den grad kalder deres heste for sportsheste. Der kommer også Frederiksborgheste, Fjordheste og de helt små shetlandsponyer. Så powerhorse-stævne skal nok mere forståes på den måde, at hestene ikke er toptrænede sportsheste. Eller måske er det kuskene, der ikke er topsportsfolk, der ikke ønsker at kører på den måde, som man gør, når man stiller op til landsstævner.     Man starter med at køre dressur, de fleste kører program 3, der består af lange øvelser og store volter - 15 øvelser er der. Jørgen Andersen der kører med Nordsvenske skal kører program 7A, det program man kørte til DM. Andre kører program nr. 1, det letteste dressurprogram.   Efter dressuren skal der køres en skridtetape og i den er der to - kun to - maratonforhindringer. Hastigheden er 5, 4 og 3 km i timen fordelt efter størrelse og tyngte. I forhindringerne vil der være masser af plads, så selv meget store heste kan være der. Der vil også være brugsprøver med ryk (baglæns), gennem vand og kørsel på lige linje.    Man afslutter med en forhindringskørsel med kun 12 porte og kuske der ikke kører TopCup vil have pluds 30 cm. Hestene skal gå i trav.     Det kan også være et godt stævne for nybegyndere inden for sporten kørsel med hest og vogn. Opgaverne er ikke svære end at alle kan være med, vinderen er bare dem der gør det bedst og hurtigst. Arrangørerne har support/hjælp for nye kuske eller urutinerede.   Arrangør er Sjællandske Sportskuske og foregår på Juellund, Slimmingevej 28 - 30, 4100 Ringsted. Dressuren startede kl. 09:00 og man forsætter derfra til de øvrige discipliner.  Jørgen Andersen kører med Nordsvenske heste