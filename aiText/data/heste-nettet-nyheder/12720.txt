Peder Fredricson modtager prestigefyldt pris
2017-01-17T13:57:14
I går aftes fik den svenske springrytter Peder Fredricson Sveriges mest prestigefyldte pris ved det svenske Sports Galla. Det var "Jerringpriset" han modtog i går. Jerringpriset gives til en svensk atlet for succesfulde sportsresultater i løbet af det sidste år. Det særlige ved denne pris er, at det også er det svenske folk, der vælger, hvem der skal modtage prisen. Det blev Peder Fredricson som løb med flest stemmer, bl.a. efter at have vundet den individuelle sølvmedalje til OL i Rio sidste år på H&M All In. Han var bl.a. oppe imod en af verdens bedste golfspillere - svenske Henrik Stenson. Men i sidste ende var det Peder, der modtog flest stemmer og han kunne modtage den prestigefyldte pris. I hans efterfølgende tale, takkede Peder bl.a. først og fremmest H&M All In. Den hest fortjente lige så meget prisen, som han selv gjorde, og det samme gjorde teamet omkring ham. Han takkede H&M All In's ejer, for at have taget chancen at købe hesten samt at have beholdt hesten. Peders tale var god, hvor han bl.a. havde fokus på den sammeholdet mellem hesten og rytteren, hvilket er det der gør ridning så specielt. Det er muligt at se hans tale (som er på svensk) HER.    Peder og H&M All In i Falsterbo. Foto: jp-photo Kilde: worldofshowjumping