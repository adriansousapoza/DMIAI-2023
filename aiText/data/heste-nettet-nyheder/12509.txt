Støt din rideklub eller forening!
2016-10-26T23:29:44
Der foregår på nuværende tidspunkt en konkurrence hos benzinselskabet Go'On - holder de lokale kørende. Her er der mulighed for at få kårets årets forening, som løber afsted med hele 150.000 kr.! I alt 17 foreninger bliver nomineret til årets forening, men de andre 16 foreninger bliver ikke snydt. Også her er der præmier på hhv. 50.000, 20.000 eller 10.000 kr, og alle 16 nominerede foreninger får minimum 10.000 kr. På nuværende tidspunkt er der 39 rideklubber på listen (man kan selv tilføje din egen klub hvis man ønsker det) som spænder fra alt fra Nordjysk Islandshesteforening Hekla i Dronninglund til Amagerland Sportsrideklub i Dragør. Ud over de enkelte rideklubber er også foreningen Vestjysk hestevelfærd i Grindsted på listen. Så ønsker du at en af de nuværende foreninger på listen skal have chancen for at blive årets forening, eller ønsker du at tilføje din egen forening, så kan du tilføje foreningen eller stemme her! For at finde frem til foreningerne i blandt de rigtig mange tilmeldte foreninger, er der på linket ovenfor et søgefelt lidt nede på siden. Her skal du søge på "ride" eller "hest" for at de nuværende foreninger kommer op. Det er ikke alle rideklubber der dukker op, hvis man blot søger på "ride"/"rideklub", der dukker nogle andre op hvis der søges på "hest".