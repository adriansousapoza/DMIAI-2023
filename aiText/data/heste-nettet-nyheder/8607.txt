Come Back II-søn vandt Grand Prix i Göteborg
2012-02-25T21:58:41
Svenske Patrik Kittel og Come Back II sønnen, Toy Story, vandt fredagens World Cup Grand Prix ved Göteborg Horse Show med 75,021 %.   Patrik har dog stadig Scandic e. Solos Carex, som sit første valg til sommerens OL. Han har derudover store fremtidsforventninger til Uno Donna Unique, DV guldmedaljehoppen han erhvervede for få måneder siden.  Bedste dansker blev Lone Jørgensen og FBW De Vito e. De Niro/Disco-Star, der indtog andenpladsen med 72,234 %. Sidsel Johansen og Schianto e. Gribaldi/Schwadroneur blev placeret på en 6. plads med 69,064 %. Sidsel udtaler, at det er hendes bedste Grand Prix-ridt til dato. Lisbet Seierskilde havde lidt problemer med at få den tændte Ragazzo-søn, Jonstrupgårdens Raneur rundt på opvisningsbanen og det blev derfor kun til 66,447 %.  Britiske Richard Davison blev placeret på en tredjeplads med Hiscox Artemis med 70,298 %, trods Richard også havde problemer med at holde hestens koncentration i den store hal.  Finske Mikaela Lindh og DV-vallakken Skovlunds Más Guapo e. Master/Cannon Row xx blev placeret på 4. pladsen med 69,681 %, tæt fulgt op at norske Cathrine Rasmussen med Fernandez der indtog 5. pladsen med 69,234 %.  Grand Prix klassen fungerede som en kvalifikation til lørdagens Grand Prix Kür, hvor alle tre danske ekvipager er meldt til start.   Klassens resultater