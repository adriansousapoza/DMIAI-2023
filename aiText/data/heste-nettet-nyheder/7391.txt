Der bliver action til salgs- og showdag for køreheste
2011-02-10T11:00:02
Henrik Høper er igen i år vært for en salgsdag for køreheste. Arrangementet løber af stablen lørdag den 19. marts, og sidste år havde man 350 besøgende. I år forventer man en del flere, da seks internationale kuske på højt niveau skal konkurrere i det, der nok kan kaldes en VM-revence. Drivng Horse Sale Indoor Challenge, kalder Høper konkurrencen. Tyske Thorsten Zarembowicz tog i sommer guldet i slutrunden under FEI World Singles Driving Championships foran polens Bartolomiej Kwiatek, der på daværende tidspunkt var regerende vinder af FEI Top Driver Award, hvilken han vandt igen i 2010 ved sæsonens slut. Det betyder han har højeste gennemsnitsresultat over flere stævner. Et nervepirrende opgør udspillede sig, da Kwiatek kørte på banen med en foreløbig placering på en 7. plads og kørte den 9-årige hingst Lokan direkte op på en 2. plads ved som den eneste at køre en fejlfri runde. Henrik Høper endte på en flot 5. plads i samme opgør. Høper udtaler selv om Bartolomiej Kwiatek, at han er super sej til forhindringskørsel. En anden kusk der gæster dagen og deltager i konkurrencen er Anders Hansen, som blev nr. 3 i maraton til VM 2010. Så der bliver fart over feltet og spænding til det sidste, når Zarembowicz, Kwiatek, Høper, Hansen og to andre topkuske igen skal køre mod hinanden - denne gang i en tætpakket hal. Flere af dem har ikke før startet i Danmark, så her er en helt unik mulighed for at opleve dem. Salgsdagen starter 10.30 men standene åbner 9.30 og er klar til at tage imod besøgene. 