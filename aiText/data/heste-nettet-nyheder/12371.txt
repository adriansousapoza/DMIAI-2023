Ingen TV dækning af para-dressur i Rio
2016-09-11T15:38:17
Der bliver desværre ingen direkte dækning af paradressuren ved OL i Rio, der er nedprioriteret af arrangørerne, oplyser DR, som vil tilstræbe at dække slagets gang fra sidelinjen med opdateringer, rapportager og interviews med de danske ryttere   Nedprioritering og besparelser Som en konsekvens af arrangørenes økonomiske udfordringer og den generelle nedprioritering af de para-olympiske lege i forhold til det ordinære OL, er der desværre ingen direkte TV dækning fra dressurbanerne ved de para-olympiske lege, oplyser DR.   Skuffelse fro de trofaste seerere Det er naturligvis en stor skuffelse for de mange loyale danske fans bag TV-skærmene, som troligt har fulgt vore danske OL ryttere, og som havde set frem til at støtte op om og følge også de dygtige danske para-dressur ryttere, for hvem de fleste har både EM, VM og OL medaljer med i kufferten fra tidligere, og derfor har særdeles gode chancer for at høste medaljer ved legene i RIO.   DR forsøger at dække begivenhederne DR som heldigvis efterhånden har fået øjnene op for at ridesporten er særdeles populær at følge ude i det danske land, beklager naturligvis at der ikke er direkte international TV-dækning fra begivenhederne. Som et plaster på såret, vil DR via rapportager fra begivenhederne samt efterfølgende live eller båndede interviews med de deltagende danske ryttere, forsøge at dække slagets gang så godt som muligt, og opdatere seerne på begivenhederne, der starter i dag søndag og forløber hen over de kommende dage. Transmissionerne vil ifølge Heste-Nettes oplysninger primært blive udsendt på DR3   Andre kilder til information Udover de direkte rapportager vil interesserede kunne følge slaget gang i billeder på para-dressur holdets officielle FB side her, og vi kan jo håbe på at de også lægger små hjemmeoptagede video-strips op af nogle af højdepunkterne fra de danske rytteres præstationer.Hermed er opfordringen givet videre!   Endvidere vil det være muligt at følge resultaterne på den officielle generelle hjemmeside for para OL her, hvor det også er muligt at følge den samlede medaljehøst.   For hele programmet og oversigt over deltagerne: se her      Det danske para-dressur hold Rio 2016