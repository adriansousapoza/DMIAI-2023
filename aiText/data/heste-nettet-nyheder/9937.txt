Dressur når det er dansk – og når det er bedst
2013-05-03T13:04:36
Ringsted Sports Rideklub gør det igen!   Danmark er en stærk nation ude i den store vide verden når det drejer som om hestesport, specielt dressurridning.  Senest har senior rytterne Nathalie Zu Sayn Wittgenstein, Mikala Munter Gundersen samt Youngrider Cathrine Dufour gjort sig bemærket med særdeles flotte sejre og placeringer i udlandet for henholdsvis seniorer og youngriders.   Og 2013 er også et år hvor der virkeligt satses når det gælder afvikling af store flotte ridestævner idet Danmark er værter ved Europamesterskaberne i samtlige heste discipliner. Derfor er det en stor glæde for Ringsted Sports Rideklub kunne invitere til årets Danmarksmesterskaber i dressur for Juniorer og Youngriders. Danmarks kommende repræsentanter til de helt stævner som EM, VM og OL vil være at finde blandt de særdeles dygtige ryttere ved dette stævne.   Stævnet afvikles i weekenden 24-26 maj 2013 og afholdes på det velkendte Team CABE´s flotte ridecenter som er beliggende tæt på Haraldsted Sø, nemlig Ejlstrupvej 120-121, 4100 Ringsted. Stævnet er primært for Danmarks allerbedste dressur ekvipager for Juniorer og Youngriders som har kvalificeret sig til at starte Danmarksmesterskaberne. Men også Seniorerne har her mulighed for at starte idet der blandt andet også er udskrevet Grand Prix, ligesom Juniorer og Youngriders har mulighed for at starte deres U 25 GP heste. For rytternes vedkommende er der nu allerede mulighed for at tilmelde sig via DRF Go. Og husk der er muligvhed for at tilmelde til fælles spisning lørdag aften!!!   Som publikum har du her muligheden for at tage hele familien med på udflugt, til dressurstævne og hermed være med til at heppe på Danmarks super dygtige unge ryttere, og der er naturligvis fri entre for alle besøgende. Udover, de dygtige dressur ekvipager vil der være diverse boder og stande hvor der både kan handles rideudstyr samt købes slik i lange baner. Ringsted Sports Rideklubs Cafeteria vil naturligvis også kunne byde på mad og drikke til absolutte attraktive priser.  Pressemeddelse: http://www.rsr4.dk    Arkivfoto: JP-Photo