Strid over Calido I afgjort efter 5 år
2017-01-30T22:59:44
I de sidste 5 år har der været en strid mellem den tyske avler Paul Schockemöhle og Herbert Ulonska. Striden har bundet i, at Paul Schockemöhle i 2010 havde en aftale med enken Magdalena Hell om, at have den nu 26-årige Calido I på Shockemöhles hingstestation, så længe han var egnet til avlen. Aftalen kom i kølvandet på at Magdalena Hells mand Maas Hell døde, hvorefter deres hingstestation blev lukket. Uden for avlssæsonen skulle Calido I hjem til Stall Hell igen af følelsesmæssige årsager.  I avlssæsonen for 2012, kom Calido I ikke til Shockemöhles stald som aftalt. Herbert Ulonska havde i mellemtiden købt Stall Hell, og fik samtidig gang i hingstestationen igen. I denne forbindelse spillede Calido I en vigtig rolle for Ulonska.  Parterne endte med at indgå et forlig i retten, som lyder på at Ulonska skal betale Schockemöhle 200.000 euro (1,5 mio dkk) i skadeserstatning, for at have beholdt Calido I.  Schockemöhle tilbyder nu to Calido I sønner til sine kunder i stedet.  Kilde: zuechterforum.com