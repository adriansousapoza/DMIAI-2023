30 heste omkommet i transport brand
2013-05-08T21:45:47
En hestetransport brød i brand på en amerikansk hovedvej. Samtlige 30 heste meldes omkommet i flammerne.   Hestetransporten befandt sig mandag den 6 maj 2013 på en amerikansk hovedvej i staten New York, med retning mod et hesteslagteri i Canada.  Ifølge politiet opdagede føreren af transporten at der stod flammer ud fra passagersiden af lastbilen. Efterfølgende trak chaufføren lastbilen ind til siden og forsøgte uden held selv at slukke branden. Da politiet ankom, var køretøjet imidlertid omsluttet af flammer. De 30 heste var efter sigende allerede døde på dette tidspunkt. Det amerikanske politi oplyser, at ingen på nuværende tidspunkt er anklaget i sagen, men at der fortsat foretages tekniske undersøgelser. Kilde: The horse.com   Forsidefoto: JP-Foto.dk