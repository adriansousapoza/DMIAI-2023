Revsø og omegns rideklub fejrer 40 år i dag
2013-06-15T11:24:37
Revsø omegns rideklub har 40 års jubilæum i år og det bliver fejret i dag lørdag d. 15. med et kæmpe program, hvor mange af hestesportens discipliner bliver vist. Faktisk kommer der to Danmarksmestre, den ene helt ny, Anna Kasprzak kommer og giver opvisning, dog uden Donnperignon, som holder fri i denne uge, fortæller Anna. Den anden Danmarksmester bor faktisk på Revsø Rideskole, som den kaldes i daglig tale, Lars Jespersen Dau, der er Danmarksmester i kørsel med 2-spand pony. Sidst år var det 5. gang han blev Danmarksmester. Der foruden har han deltaget i VM 5 gange og vundet bronze kombineret og guld i dressur. Programmet lover et unikt show.   Der kommer springning med DM-rytterne brødrene Schou, fra Absolute Horses der begge har redet på rideskolen. Andreas Schou vandt DM i springning i 2008. Revsø er også kendt for sine mounted games-ryttere i verdensklasse, de giver også opvisning.   Dagen starter med et optog gennem Sommersted, som er byen rideskolen har adresse og tilknytning til. Det er en god ide at tage familien med da hestesport er en familiesport, som kan udøves af alle, skriver man i folderen som omtaler programmet.   Adressen er Revs Markvej 2, 6560 Sommersted, og der er gratis adgang til opvisningen.   Se mere her: http://www.vojumgaard.dk/ og http://www.roor.dk/ 