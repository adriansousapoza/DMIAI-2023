Matthias Rath og Totilas har planlagt ny stævnedebut
2011-05-09T23:12:59
Det blev ikke til nogen stævnedebut i den forgangne weekend ved Horses & Dreams i Hagen for Matthias Rath og Totilas, da hingsten har været skadet på grund af en hovbyld. Tilgengæld er det netop offentliggjort at den nye stævnedebut bliver 2.-5. juni ved CDI i München, og herefter er der planlagt en stævnestart i Wiesbaden. Denne nyhed kunne Matthias Raths far og træner, Klaus Martin Rath, fortælle i dag, hvor Totilas er flyttet fra Schockemöhles stalde til Ann Kathrin Linsenhofs stalde i Kronberg, Tyskland. Matthias Rath har den seneste tid trænet hingsten hos Schockemöhle men kan altså nu træne hesten hjemme hos hans far og stedmor. Det er meningen at ekvipagen skal starte Grand Prix og Grand Prix Special ved de to stævner. Deres kür debut er planlagt at skulle finde sted til de tyske mesterskaber i dressur. Du kan se billeder af ekvipagens første ridt i Kronberg her. Kilde: fr-online.de