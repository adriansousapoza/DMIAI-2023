Rath og Totilas rykker frem
2012-05-10T23:22:16
Matthias Alexander Rath og Totilas er nu rykket op på andenpladsen på dressurens verdensrangliste.  Efter en noget skidt start ved de tyske hingsteshows i februar, har verdens mest kendte hest Totilas, alligevel fundet sig tilrette under Rath, og ekvipagen vandt i overlegen stil deres klasser ved CDI4* i Hagen forrige weekend. Grand Prix klassen blev vundet med 83,809 %, mens Grand Prix Kür blev vundet med 88,025 %.  Verdensranglistens top 10, ser i øjeblikket sådan ud:  1 Adelinde Cornelissen/Jerich Parzival, Holland 2733 2 Matthias Alexander Rath/Totilas, Tyskland 2571 3 Laura Bechtolsheimer/Mistral Højris, Storbritannien 2 564 4 Carl Hester/Uthopia, Storbritannien 2526 5 Charlotte Dujardin/Valegro, Storbitannien 2522 6 Ulla Salzgeber/Herzruf´s Erbe, Tyskland 2353 7 Helen Langehanenberg/Damon Hill NRW, Tyskland 2312 8 Patrik Kittel/Watermill Scandic H.B.C, Sverige 2340 9 Isabell Werth/El Santo NRW, Tyskland 2312 10 Kristina Sprehe/Desperados, Tyskland 2200    Adelinde Cornelissen/Jerich Parzival (Arkivfoto: JP-Photo)