De Niro topper ny WBFSH-rangliste
2012-11-03T11:41:56
  WBFSH (The World Breeding Federation for Sport Horses) har netop opdateret ranglisten over de mest succesfulde faderhingste i avlen og der er nye hingste på førstepladsen i både dressur og spring   Hannoveranerhingsten De Niro (e. Donnerhall/Akzent II) har overtaget førstepladsen i dressur fra KWPN hingsten Jazz (Cocktail/Ulster), der de seneste år har siddet solidt på førstepladsen bl.a. ved hjælp af sine succesfulde GP afkom Parcival, Nartan, IPS Tango m.fl. Med den nyvundne førsteplads bringer De Niro dermed D-linjen tilbage i front og er en værdig arvtager fra sin far Donnerhall, der suverænt bestred førstepladsen igennem en årrække og stadig er overordenlig indflydelsesrig i den internationale sport både som far (Damon Hill, Digby, Donnperignon m. fl.) og bedstefar til mange topheste. De Niro topper listen ved hjælp af heste som Desperados FRH, Dablino, Delgado, FBW De Vito, D'agostino, Donnerfee m.fl. På trejdepladsen ligger Gribaldi som udover at være at være far til Totilas, Painted Black og Girasol også er far til DV vallakken Schianto redet med stor succes af danske Sidsel Johansen.   Danskejede Blue Hors Don Schufro er også rykket ind i top ti i år og placerer sig som nummer 7 (Dorina, Paragon, Bocelli) efterfulgt af Michellino på 8. pladsen (Mistral Højris, Elmegårdens Marquis, Smeyers Molberg).   Højst placerede danskavlede hingst er Solos Carex (Castro/Lagano), der ligger nr. 30 på listen. Hans mest indflydelsesrige afkom er Watermill Scandic redet af Patrik Kittel. Lagano-sønnerne Lobster og Lucky Light ligger som henholdsvis nummer 70 og 86. Lagano er således at finde i alle 3 danskavlede hingste på listen.   I springning har nu afdøde Darco nu efter mange år som nr. 1 måttet overgive sin førerposition til den franske hingst Baloubet du Rouet. Danskejede 30 år gamle Quidam de Revel holder sig på imponerende vis fortsat i ranglistens top 10 og placerer sig som nurmmer 7.   Link til ranglisten dressur her Link til ranglisten spring her    Dablino e. De Niro (Foto: JP-photo.dk)