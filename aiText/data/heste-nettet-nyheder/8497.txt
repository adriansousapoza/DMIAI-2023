Ung gardehusar hædret med Hestens Værns ur
2012-01-29T11:21:19
21-årige Mette Ørum Madsen, SH Silkeborg, er i forbindelse med værnepligtsholdets hjemsendelse fredag hædret med Hestens Værns Ur.   SH Silkeborg har under sin værnepligtstjeneste ved Hesteskadronen udvist særlig stor interesse, flid og omsorg i omgang med regimentets heste. Gardehusaren har aldrig sparet sig selv for at sikre ve og vel for eskadronens heste, såvel inden for som uden for normal daglig tjeneste, udtaler regimentets eskadronchef, major P.S. Thuesen. Husaren tjener som et godt eksempel for alle hestefolk!   Hestens Værns Ur tildeles efter indstilling fra Gardehusarregimentets Hesteskadron, og det er en stor ære at få denne påskønnelse for godt horsemanship.   Kilde: Hestens Værn