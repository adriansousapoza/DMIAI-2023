Rikke Svane og Finckenstein - personlig rekord
2016-11-26T19:33:12
Danske Rikke Svane og hendes egen dejlige sorte trakehnerhingst Finckenstein, fortsætter med at imponere og forbedre sig. I dag kulminerede indsatsen med en sejr i den firstjernede FEI Grand Prix i Madrid, og med en personlig rekord for ekvipagen   Solidt partnerskab skaber resultater Rikke Svane, der i efterhånden mange år har dannet par med trakehnerhingsten Finckenstein (e- Latimer/ Kennedy), der oprindelig blev indkøbt for familiens sparepenge, har ikke fortrudt beslutningen fra dengang. Finckenstein og Rikke har gennem solidt grundarbejde, mange års træningstimer sammen og et indgående empatisk makkerskab, bevist at også almindeligt beslåede dressurryttere, kan skabe internationale resultater - og hendes tro væbner Finckenstein har formået at leve op til alle Rikkes forventninger.   Personlig rekord og sejr i Grand Prix I dag kulminerede deres fælles anstrengelser med en personlig rekord for i international Grand Prix med en score på 72,920 ved CDI4 FEI stævnet i Madrid, der samtidig sikrede duoen førstepladsen i klassen.   Andenpladsen gik til tyske Isabelle Steidle og den 15-årige Long Drink (e. Langenhagen/ Concerto) II blev med 70,900%, mens spanske Beatriz Ferrer-Salad blev nr. 3 på 11-årige Sir Radjah (e. Sir Donnerhall I/ Radjah Z), der opnåede 70,400%.   Fortsat bosat i udlandet Rikke ser vi fortsat ikke så meget på de danske baner, da hun sammen med gemalen igennem længere tid har været bosat i Luxemborg, men kan dog ride under de danske faner, bl.a. var ekvipagen også udtaget til brutto truppen til OL i Rio, men blev som bekendt ikke endeligt udtaget.   Se Grand Prixens resultat her Grand Prix Kür afvikles søndag aften kl. 17.30.      Rikke Svane og Finckenstein  