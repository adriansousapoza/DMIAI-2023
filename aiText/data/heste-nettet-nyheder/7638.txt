Martin Neergaard til international topstald
2011-04-25T11:16:20
Det unge danske stortalent Martin Dinesen Neergaard som i det forgangne år tog guld ved DM for juniorer, rykker fra midten af maj teltpælene op og flytter til Belgien. I Belgien har han fået job som rytter i stalden hvor også verdensranglistens nummer 1, den franske europamester Kevin Staut er ansat. I stalden som ligger i Bruxelles skal Martin fungere i et team af ryttere bestående af førnævnte Kevin Staut, der naturligvis er førsterytter og en yderligere rytter. Martin fortæller, at der i jobbet burde være mulighed for på sigt at deltage i internationale stævner på staldens heste, men at han er helt afklaret med, at det kræver benhårdt arbejde fra hans side, førend han når dertil.  Som udgangspunkt medbringer Martin sig kun den i Dansk Varmblod kårede hingst Ramanoff (Old. e. Ramino/Figaro/Vollkorn XX), som også var hans partner under guldridtet ved DM 2010.