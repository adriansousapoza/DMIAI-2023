Gangartsklasserne for Unghestene
2017-03-09T13:20:02
Onsdag aften kl 18.00 ved Herning Horse Show gik startskuddet til hingstekåringens første dressurmæssige indslag, med dressurens første finaledag, nemlig gangartsbedømmelserne for de 5-årige heste   Gangartsbedømmelserne Ved egnethedstestene i dressur i efteråret blev hestene bedømt på deres gangarter under egen rytter og onsdag var det så første finaledag i Herning. Klokken 18.00 gik det løs i Jyske Bank Boxen, hvor hestene skulle bedømmes på deres gangarter under egen rytter med tre ekvipager på banen af gangen.   Vinder Hevringholms Delaya I alt 31 ekvipager var til start, heraf 8 placeringer. Det blev til en sejr til Hevringholms Delaya, der blev redet af Maria Bjerg Latrache, der opnåede i alt 165 point, heriblandt 10 i skridt, som den eneste af samtlige afprøvede heste.   Anden placerede blev Atterupgaards Botticelli med Selina Hundstuen Solberg i sadlen med 162 point. Det blev til en delt tredjeplads til 159 point til Højgaardens Santos med Kenneth Damgaard i sadlen og Zancor med Bettina Jæger i sadlen, der udmærkede sig ved en rent 10-tal i både trav og galop, men til gengæld en skridt karakter, er kun rakte til 6.5. De næste tre heste (Gørklitgårds Samsara, Lærke Stensvang og Stenagers Wyatt Earp) delte de efterfølgende pladser med 156 point.   Se de samlede resultater og placeringer her   Torsdag FEI 5-års program Torsdag skal alle ekvipager så ride et FEI 5-års program, hvorefter de 24 højst placerede heste går videre til lørdagens og søndagens tests. Her skal testrytter Dorothee Schneider fra Tyskland afprøve hestene, hvor hun slutteligt giver hestene karakterer for ridelighed og kapacitet. Søndag findes vinderen. Spændingen udlæses forventeligt ved 11-tiden.      Så er gangartsklasserne for ungheste i Herning i gang (Arkivfoto: JP Foto)  