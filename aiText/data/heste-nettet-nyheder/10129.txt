Helgstrand vinder 5-års trøstfinalen med Floricello
2013-08-09T20:38:17
  Det blev i dag til en flot og fejlfri tur for Andreas Helgstrand på den særdeles velgående avlshingst Floricello (Florencio/Dormello). Parret måtte en tur omkring trøstfinalen efter en mindre vellykket tur i kvalifikationen     Det er tydeligt at Floricello er en varm herre med nerve, men når alting spiller er det også en hest med meget stor kvalitet. En kvalitet det lykkedes Andreas at vise idag for et begejstret dommerpanel. Det blev til hele 9,7 hingstens smidige trav. 7,8 i skridt, 8,8 for trav 8,8 for galop og 8,8 i samlet indtryk hvilket gav en slutresultat på 8,8 og en klar sejr i trøstfinalen    Floricello (Foto: JP-Photo.dk)     Allan Grøn red Zick Flower e. Blue Hors Zack/Romanov ind på en flot andenplads og er dermed også kvalificeret til lørdagens finale. Det var en tydeligt forbedret Zick Flower vi fik at se idag med bl.a. en dejlig smidig samlet trav, vist i helt naturlig kadance som dommerne vurdere til fuldt fortjente 9,0. Allan fik idag administreret skridten på bedste vis - en skridt, der i den indledende runde var blevet meget spændt og derved noget uklar. Galopturen blev vist i dejlig balance med en flot skridtovergang ved H. I det hele taget en flot tur til ekvipagen, der også fik megen ros med på vej fra dommerne. De opnåede samlet 8,22    Zick Flower (Foto: JP-Photo.dk)   På tredjepladsen og dermed sidste kvalificerede hest til finalen blev den hypede KWPN hingst Don Juan De Hus e. Jazz/Krack C redet af Jessica Michel. Hingsten besidder en kæmpe mekanik og er ganske imponerende. Traven er med stor kvalitet og dertil meget smidig vurderet til 9,4. Skridten var forbedret fra den indledende runde og fremstod idag regelmæssig og klar i takten. Galoppen er kontroversiel med sin ekstreme op-ad-bakke tendens, der bliver så voldsom at hingsten får problemer med at holde den klare 3 takt og den korrekte fremadsøgning. I dag blev han dog fremvist i tydelig bedre naturlig fremdrift og fik karakteren 8,0. Samlet blev det til 8,2 til den imposante hingst.    Don Juan De Hus (Foto: JP-Photo.dk)    Don Juan De Hus (Foto: JP-Photo.dk)     Maria Anita Andersen var også på banen med guldmedaljehoppen Lohmanns Takitta. Hoppen fik idag demonstreret sit eminente travpotentiale, for hvilken dommerne også tildelte 9,2. Desværre så Takitta spøgelser ved galop/skridt-overgangen hvilket kostede dyrt i det samlede regnskab og nok kostede finalepladsen. Hoppen fik megen ros fra dommerne, der udtalte at det var en meget talentfuld hest.   Fredensdals Zig-Zag e. Blue Hors Zack/Blue Hors Don Schufro med Jan M. Christensen i sadlen sluttede med samlet 7,02. på en 15. plads. Den store hest er meget lydig men mangler endnu styrke til at vise den fornødne bæring i dette selvskab.   Se det samlede resultat her