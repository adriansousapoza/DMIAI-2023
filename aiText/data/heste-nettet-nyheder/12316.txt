Danskavlet hest vinder af finalen for 7 års!
2016-07-10T21:20:28
I dag gik finalerne for de unge heste, nærmere bestemt 6 og 7 års til Falsterbo Horse Show 2016.  I finalen for 7 års lykkedes det svenske Alexander Zettermann at ride fejlfrit i hovedrunden og placere sig i omspringningen sammen med 11 andre på den danskavlede Holsteins Matina e. Party Dance/Charmeur avlet af familien Holstein. Ud af disse 12 ekvipager i omspringningen, lykkedes det Alexander at ride næsten et helt sekund hurtigere end klassens nr. 2 som blev Jens Wickstroem med Glimra JPD e. Fetcher N/Landesfürst og hele 2,5 sekund hurtigere end klassens nr. 3 Antonia Andersson med Jiva Van't Broekend e. Concorde/Nonstop.  Det er muligt at se den hurtige omspringning HER samt det er muligt at se resultatlisten HER.  Finalen for 6 års blev også afholdt i dag. Her blev vinderen den ene af trænerne for Firkløverets Springakademi Maria Gretzer med Fecybelle e. Carambole/Sjapoo. Jens Wickstroem fik endnu en 2. plads denne gang med Sir Liberty e. Liberace/Feliciano og Douglas Lindelöw blev nr. 3 med Sian Tropez Soul e. Click and Cash/Cagliostro.  Der var også en enkel dansker med i klassen, det var Lars Birkedal med Diamant de Solitaire e. Diamant de Revel/Rafaelli Z, som indkasserede en 16. plads efter 8 fejl i hovedrunden.  Resultatlisten kan ses HER. 