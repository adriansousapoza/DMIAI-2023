To heste fundet positive for EPO ved internationalt stævne
2016-06-04T07:34:29
FEI offentliggør i en presseeddelelse at der er fundet human Erythropoietin (EPO) i to prøver taget ved det internationale distancestævne i Doha (QAT) d. 22 april i år. Det er den vindende hest Centurion, FEI ID 102RM71/QAT, redet af Abdulla Mubarak Rashed Al Khaili (UAE). Derudover er også den hest der sluttede som nummer to: SUR (Mabrouk), FEI ID UAE01796/QAT, også testet positiv.   EPO er et peptidhormon der produceres naturligt i blodet. Det bliver udskildt fra nyrerne og påvirker knoglemarven til at stimulere produktionen af røde blodceller. En forøget mængde røde blodceller forøger mængden af ilt, som blodet kan transportere til musklerne.   Det internationale doping agentur (WADA) har haft EPO på listen over forbudte stoffer for mennesker siden starten af 1990'erne. Men en sikker testmetode blev først udviklet i 2010. EPO har været forbudt til brug til heste under FEIs EADCMR siden 2010.   "EPO er meget kendt i udholdenhessport hos mennesker, hvor en forøget mængde iltbærende røde blodceller er en fordel. Præperatet giver dog kun en meget lille effekt i hestesport og det er første gang vi hos FEI ser en hest der tester positivt for EPO." Siger FEI dyrlæge Göran Akerström. "Heste har naturligt en stor reserve af røde blodceller i milten, brugen af EPO vil hos mange heste give et negativt resultat, da den forøgede mængde af røde blodceller vil gøre det sværere for blodet at flyde rundt."   FEI Secretary General Sabrina Ibáñez udtaler: "En dopingfri sport er en af vores topprioriteter og en vigtig del af det er at beskytte vores dopingfri atleter. Vi tager derofor alle forholdsregler for at sikre at dem der forsøger at få en fordel, ved at bruge forbudte præperater, ikke kan deltage i vores sport."   Begge ryttere er blevet midlertidigt suspenderet for deltagelse i konkurrencer. Hestene er suspenderet i to måneder.   kilde: fei.org