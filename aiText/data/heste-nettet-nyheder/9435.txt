Så er billetsalget til Hingstekåring 2013 skudt igang 
2012-10-03T08:26:36
Mandag d. 1. oktober åbnede Dansk Varmblod billetsalget til Hingstekåringen 2013, der løber af staben d. 6.-10. marts i MCH Messecenter Herning, og billetterne til specielt Gallashowet bliver revet væk. På 24 timer blev knap 7000 billetter solgt.   For 34. gang slår MCH Messecenter Herning dørene op for Dansk Varmblods Hingstekåring. Med så stor erfaring og succes bag sig er hingstekåringen i Herning genstand for tusindvis af menneskers forventninger. Hingstekåringen er blevet en tradition for det danske hestefolk, og de forventer både, at traditionerne bliver holdt i hævd, og arrangørerne står klar med en række nyskabelser - og det kan Hingstekåringen i Herning 2013 leve op til.   Gallashowet bliver noget helt specielt Efterspørgslen på billetter, VIP arrangementer og Firmaudflugter er de senere år steget med raket fart. Derfor har Dansk Varmblod til 2013 udgaven haft ekstra travlt med at få showet sat op i forhold til underholdning og tema. "DANMARK DEJLIGST - DROP JANTELOVEN!" er temaet for Gallashowet 2013, som Søren Østergaard er vært for. Han vil på bedste vis, med masser af humor og i forskellige figurer, lede publikum igennem en aften med festlig musik, smukke heste, verdensstjerner, og specialtrænede hunde og heste, der gør ting, man ikke troede muligt. Kort sagt bliver gallashowet en helt unik oplevelse for alle, store som små, hesteinteresserede og ikke-hesteinteresserede. Birthe Kjær og Bent Fabricius-Bjerre vil med deres musikalske indslag bidrage til at give alle en fantastisk aften med en oplevelse ud over det sædvanlige.   Billetterne til Gallashowet er traditionen tro de billetter der først bliver solgt, så HUSK at få reserveret billetter til en helt speciel oplevelse på dansk grund. Du kan købe dine billetter HER Med et årligt besøgstal på knap 56.000 var Dansk Varmblods Hingstekåring 2012 et rekord år, og ikke blot er Hingstekåringen det største arrangement af sin art i Verden, men det har også udviklet sig til det største arrangement i MCH Messecenter Herning.   Det foreløbige program ser ud som følger: Torsdag d. 7. marts Fremvisning af hingste på fast bund (Hal B) Fremvisning og frasortering af hingste (Hal M - Skagen Fondene Arena) Unghestechampionat (Hal B+M) Pris kr. 150,- for adgang til Hal M - Skagen Fondene Arena, Hal B og staldene Messen Hest & Rytter fra kl. 15.00 - 20.00 Pris kr. 60,00 Torsdag Specialarrangement (Hal B) d. 7. marts Pris kr. 250,00 Billetten giver adgang til messen Hest & Rytter fra kl. 17.00. Fredag - Dag (Hal M - Skagen Fondene Arena) d. 8. marts Løsspringning af hingste Longering af hingste Konkurrenceklasser i springning & Dressur Messen Hest & Rytter Pris Billetter kr. 350,- Fredag Specialarrangement (Hal B) d. 8. marts Pris kr. 200,00 Billetten giver adgang til messen Hest & Rytter fra kl. 17.00. Fredag Gallashow (Hal M - Skagen Fondene Arena) d. 8. marts kl. 19.30 Adgang til messen Hest & Rytter fra kl. 17.00 Pris A-Billetter kr. 390,- B-Billetter kr. 300,-   Lørdag - Dag (Hal M - Skagen Fondene Arena) d. 9. marts Løsvisning af dressurbetonede hingste Frasortering af hingste Konkurrenceklasser i Springning og Dressur Messen Hest & Rytter Pris A-Billetter kr. 390,- B-Billetter kr. 330,- Auktion (Hal B) d. 9. marts Lørdag eftermiddag - i Hal B. Pris kr. 100,- (Obs: Det kræver en Hest & Rytter billet el. lørdag dagsbillet for at komme til Hal B) Lørdag Gallashow (Hal M - Skagen Fondene Arena) d. 9. marts kl. 19.30 Adgang til messen Hest & Rytter fra kl. 17.00 Pris A-Billetter kr. 420,- B-Billetter kr. 360,- Søndag (Hal M - Skagen Fondene Arena) d. 10. marts Udnævnelse af Årets Hingst Hingstekåring Konkurrenceklasser i Springning & Dressur Messen Hest & Rytter Pris Billetter kr. 320,- Børnebilletter u/12 år kr. 125,-  Der tages forbehold for ændringer i programmet   Forsidefoto: CS-Foto.dk