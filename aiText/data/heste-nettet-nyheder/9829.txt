Attention bedst i gangarter
2013-03-10T16:23:36
I hal B havde vi dagens dressur gangartsklasse sponsoreret af Ridehesten.com 6 hingste til start.   To af hingstene var dog forædlere, i form af fuldblodshingsten Baccaret xx samt fuldblodsaraberen Baltimore Vrå OX, og disse blev udelukket kommenteret og ikke karaktergivet. Begge forædlere blev fremvist på bedste vis.    Baccarat xx (JP-Photo)  Indledningsvis blev vi præsenteret for den DV kårede trakhener Placido Domingo, der af dommer Kurt Christensen blev givet et 8 tal for skridten, mens trav og galop blev belønnet med 8,5.  Placido Domingo (JP-Photo)  Sidste hold bestod af tre 5 års hingste i form af den nykårede Denver TT e. Jazz, der opnåede et flot 9 tal for skridten. Freezbee-Pari e. Firenze opnåede for sin fremragende galopbevægelse et rent 9 tal.    Freezbee-Pari (JP-Photo)  Vinderen af holdet blev den yderst velgående sorte hingst, Tailormade Attention e. Abanos. Hingsten, som blev solgt på DV´s elitefølauktion for 500.000 kr., blev fremvist på bedste vis af Silje Bakken og opnåede derfor også et 10 tal for ridelighed. Attention opnåede 9 for sin smidige og rummelige trav, samt 9 for sin store og rummelige galop. Skridten som er rentaktet og med god overtrædning opnåede hingsten 9,5 for.    Tailormade Attention (Arkivfoto: JP-Photo)