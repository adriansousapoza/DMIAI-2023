Store højdepunkter i mellemrundens sidste klasser
2016-09-25T19:28:24
Det blev til en overbevisende sejr til Anna Kasprzak på sin nyerhvervede UVM verdensmester for 5-års heste Victorias Secret i Vest, og en tredobbelt triumf for Jan møller Christensen i Øst i 4-års klassen, der blev nogle af højdepunkterne i mellemrundens sidste klasser, der i dag søndag den 15. september 2016 blev afviklet i henholdsvis Billund og på Heslegård Sportsrideklub.   De sidste mellemrundeklasser Søndag var sidste dag for afviklingen af de resterende klasser i mellemrunden i DRF unghestechampionat 2016 De bød på 5-års og 6-års heste i Billund i Vest, mens det var de 4-åriges tur til at starte på Heslegård på nordsjælland i Øst.   5-års mellemrunden i Billund De 5-års heste startede ud fra morgenstunden i Billund med den første hest kl 9.00. Ialt var tilmeldt hele 37 startende i klassen, så det var en lang dag, der lå foran de startende førend det endelige resultat forelå, og der var på forhånd dømt kamp om de attraktive placeringer. Jesper Holst Hansen og Jane Svanekær, var dommerne, der skulle bedømme de kommende dressurstjerner.   Til trods for mange omvæltninger på det seneste for UVM verdensmesteren Victoria's Secret (se her og her), så virker hoppen både nerve- og præstationsstærk, for med sin helt nye rytter i sadlen Anna Kasprzak, gik hoppen en suveræn tur. Ridtet blev belønnet med en samlet karakter på 9.860. Parret fik hele 3 ti-taller for henholdsvis skridt, ridelighed og kapacitet. Traven blev bedømt til 9,5 og galoppen 9,8. Det er ikke verraskende at UVM verdensmesteren ville lægge sig i spidsen af konkurrencen, men glædeligt at se, at det allereede efter blot få dages ridning, ser ud til at fungere så godt mellem hoppen og Kasprzak, som nu ser ud til at have fundet sit kommende dressurprospekt til de helt store stævner.   Andenpladsen blev indtaget af et blandt mange Fürstenball afkom i dette championat, nemlig Fine Time e. Fürstenball/Sandro Hit, redet af Simone Pearce for Hegstrand Dressage. De opnåede et resultat på 9,160 point, med bl.a. 9,5 for skridt og 9,3 for kapacitet. På tredjepladsen kom ligeledes en Helgstrand ekvipage, nemlig Severo Jurado Lopez og Grand Galaxy Win e. Apache/Jazz. De opnåede et samlet resultat på 8,700 med bl.a. 9,5 for galop.   6-års mellemrunden i Billund I 6-års klassen var der 22 heste til start. Vinder blev Blue Hors Zee Me Blue e. Blue Hors Zack/Blue Hors Don Shufro med Daniel Bachmann Andersen i sadlen. De opnåede en samlet karakter på hele 9.020, hjulpet på vej af bl.a. 9,5 for trav og 9,2 for kapacitet. Andenpladsen gik ligeledes til Daniel Bachmann Andersen og stutteri Blue Hors, denne gang med hesten Blue Hors Veneziano e. Vivaldi/Donnerhall. Ekvipagen fik en samlet karakter på 8.960, med bl.a. 9,2 i kapacitet og 9,0 i skridt og ridelighed. Tredjepladsen blev indtaget af Bøgegårdens Santiago e. Soliman De Hus/Wesley med Sije Bakken i sadlen. de opnåede en samlet karakter på 8.720, og fik bl.a. 8,8i kapacitet og ridelighed. Kenneth Damgaard med hesten Fleetwood e Rohdiamant/Jazz, fik nøjagtig samme samlede pointsum, men endte på en fjerdeplads.   4-års mellemrunden på Heslegård 4-års klassen i Øst gik igang lidt over kl 13.00 søndag med 22 heste til start i et særdeles stærkt felt på Heslegårs Sportsrideklub i nordsjælland. Alligevel endte det med et konsistent billede i toppen, da Jan møller Christensen, havde travlt med at starte forskellige heste i klassen og endte med at sætte sig solidt og overbevisende på samtlige tre topplaceringer!   Førstepladsen gik overbevisende til Hesselhøj Donkey Boy e. Era Dancing Hit/Milan, der opnåede det højeste gennemsnit af samtlige 4-års heste på landsplan med en samlet pointsum på 9,000. hesten fik bl.a. 9,2 i både skridt og galop. Andenpladsen blev indtaget af Romeo e. Blue Hors Romanov/Wolkentanz med 8,8 i samtlige karakterer og en samet pointsum på 8,800. Sidste men ikke mindst, sikrede Jan Møller Christensen sig ligeledes tredjepladsen med Okslunds Zackadon e. Blue Hors Zack/Blue Hors Don Romantic. Ekvipagen opnåede blandt andet dagens højeste galop karakter på 9,5, som var medvirkende til at de sikrede sig alle gode gange tre og opnåede en samlet score på 8,700 point. Springborgs Device, endnu et Fürstenball afkom med De Niro som morfar opnåede samme samlede pointsum med Frederico Mexia de Almeida i sadlen og fik en fjerdeplads.   Hermed er alle de særligt udvalgte klare på Finalen i DRF unghestechampionatet, som finder sted på JBK Horse Show i Odense til Oktober.      Victorias Secret i afslappede omgivelser hos sin nye ejer Anna Kasprzak  