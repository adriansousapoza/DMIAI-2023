Tysk og irsk sejr i de største klasser
2016-10-21T00:38:13
Til JBK i Odense blev der i de to største klasser til sejr for de udenlandske ryttere.  Dagens største klasse i den lille hal var CSI*** som gik i 140 cm. Da der var mere end 100 starter i klassen, blev klassen delt op i to således, at de to bedste ryttere i klassen fik en 1. plads, de næste to bedste ryttere fik en 2. plads og så fremdeles, da FEI reglerne tilskriver at ved over 100 starter skal klassen deles.  Det lykkedes Harm Lahde med Larry 210 samt Johannes Ehning med Quintana Roo 2 e. Quintero/Cardino at være de to hurtigste i mål. Harm red i 54,35 sek og Johannes Ehning i 54,72 sek og som altså hver især rakte til en 1. plads. Men hurtigere end det kunne banen ikke rides. Lidt mere end 3 sekunder efter kom klassens ene 2. plads og bedste danske ridt Jessica Vinther Jensen. Thomas Brandt med Cupido e. Cantos/Matterhorn. delte 2. pladsen efter de kom i mål i tiden 59,89 sek.  Den ene 3. plads gik til endnu en dansker, denne gang Maria Hjorth Frederiksen med Dublé e. Diamant de Semilly/Equest Carnute. Den anden 3. plads gik til svenske Victoria Almgren med Cajamba e. Cagliostro/Alcatraz. Resultatlisten af klassen kan ses her.  Dagens absolut største klasse gik i den store hal. Det var CSI*** 145 cm Longines Ranking Class, hvilket betyder at point opnået i denne klasse kommer med på verdensranglisten.  Her fik vi et snert af dansk sejr. Vinderen blev irske Shane Carey med Contenance 15 e. Cornet Obolensky/Darco efter de kom hurtigt og fejlfrit i mål i tiden 22.62 sek. Shane er gift med danske Linnea Ericsson-Carey som er i Helsinki i denne weekend for at forsvare de danske farver til denne weekends Word Cup stævne.  Nr. 2 blev Karel Cox fra Belgien på Flinstone van't Eigenlo e. For Pleasure/Kashmir van Schuttershof. 3. pladsen gik til Janika Sprunger med Aris CMS. Resultatlisten kan ses her. 