DV's indekstal for 2016 er klar
2017-02-18T10:04:19
Så er Dansk Varmblods indekstal, der giver oplysninger om kårede hopper og hingstes avlspotentiale offentliggjort for 2016, og er blevet opdateret med alle bedømmelser og konkurrenceresultater fra 2016   Indekstal om avlspotentiale Indekstallene giver information om de kårede hopper og hingstes avlspotentiale i forhold til resten af Dansk Varmblods population, og indeks tallene er således et udtryk for hvor den pågældende hest ligger i forhold til andre hopper eller hingste hvor Indeks 100 svarer til den gennemsnitlige kvalitet. Det betyder, at jo højere indeks, desto bedre avlspotentiale. Er indekstallet over 120, er hesten i blandt de 16% bedste avlsdyr. Er indekstallet over 140 er hesten blandt de 2,5% bedste.   Atterupgaards Dallara fører i dressur F.eks. kan man af listen se, at det er Attrupgaards Dallara 208333dw0902964 RDH, der fører indekslisten i dressur i år.   Hun er helsøster til sølvmedaljehingsten Attrupgaards Seebach DVH 1152 og halvsøster til bronzemedaljehingsten Fassbinder DVH 1001, der ligger nr. 3 på hingstenes indeksliste. Vil du se listerne? Se de oprangerede lister med avlshingstene her Se de oprangerede lister med de kårede hopper her   Indekstallene bliver også hurtigst muligt offentliggjort på Hestedatabasen, som alle medlemmer af Dansk Varmblod har gratis adgang til.   Kilde: DV      Attrupgaards Dallara 208333dw0902964 RDH, der fører indekslisten i dressur i år.