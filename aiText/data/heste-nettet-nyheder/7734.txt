Stort stævne i Holstebro   Opdateret
2011-05-22T21:42:52
I weekenden var Holstebro Rideklub vært for et stort distriksstævne i både dressur og spring blandt andet med distriksmesterskaberne i dressur for hold.  Madeleine Lundberg og Mulbjerg´s Frederikke Foto: Molin-Foto.dk Holstebro Rideklub, der dannede rammerne for det store distriksstævne, havde sørget for gode forhold til de mange ryttere med god plads på opvarmningsbanerne for både spring og dressurrytterne. Ved stævnet kørte der sideløbende dressurklasser på to baner mens springningen blev afviklet på klubbens store kuperede springbane, hvilket gav springrytterne lidt ekstra udfordringer. Stævnet havde weekenden over ca. 1000 starter, og vejret var for det meste af tiden med stævnet, hvilket både var et plus for rytterne men også for den gode stemning på stævnepladsen.  Michael Lund Christensen og Tajlight Hasserisgaard Foto: Molin-Foto.dk Det blev Sydthy Rideklub hold der løb med sejren i distriksmesterskaberne i dressur for hold ved stævnet i weekenden efter at 16 hold havde redet om mesterskabet. Holdet fra Sydthy Rideklub bestod af Line Jørgensen og Anton e. De Noir, Ane Krabbe og Svalegårds Domino e.Akinos, Katrine Clausen og Wall Street e. Quite Easy samt Vita Jørgensen og Dicardo e.Blue Hors Don Romantic.   De glade distriksmestre Foto: Privat Du kan se resultater for hele stævnet her. Hestenyheder på Facebook? Se Redaktionens side her.