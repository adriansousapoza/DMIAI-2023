Hestefolde indtager Christiansborgs ridebane
2013-07-03T16:59:49
Christiansborgs ridebane bliver permanent indrettet med hestefolde på det gamle ridebaneanlæg, i bestræbelserne på at efterleve den hestelov politikkerne har vedtaget på samme sted.   De Kongelige Stalde skal efterleve Lov om Heste Styrelsen for Slotte og Kulturejendomme (SLKE), tager nu initiativ til at De Kongelige Stalde på Christiansborg, også efterlever hesteloven, når næste etape af loven træder i kraft fra 2016. Den omdiskuterede hestelov, der blev vedtaget af folketinget på Chrsistiansborg og trådte i kraft den 1. januar 2008, kræver bl.a. at heste fra 2016 får adgang til fri luft og motion på fold. Dette har de Kongelige Stalde på Christiansborg ikke p.t. mulighed for at tilgodese, hvilket betyder, at såfremt der fortsat skal være heste at finde i De Kongelige Stalde på Christiansborg, så skal der etableres folde.   Detet er baggrunden for, SLKE allerede i løbet af denne sommer etablerer hestefolde på Ridebaneanlægget, der er bygget i 1700-tallet. Ridebaneanlægget er i dag den eneste bevarede del af det første Christiansborg Slot fra 1740'erne. De Kongelige Stalde er en del af Ridebaneanlægget og de er hjemsted for de heste og kareter, der bliver brugt ved festlige begivenheder i Kongehuset. Hermed kan Dronningen også fremover overholde den hestelov, som regenten selv har underskrevet.   Folde fortrænger springvand SLKE har fået udarbejdet prospektet "Christiansborg Ridebaneanlæg - forslag til omdannelse af ridebaneanlægget som konsekvens af Lov om hold af heste", som beskriver forslag til indretning af folde på ridebanen. SLKE har desuden fået lavet en dispositionsplan og forslag til ridebaneanlæggets nye hegn og låger.   Det går ud på etablering af flere nye elementer, som vil ændre ridebanens udseende og funktion:  Efter lovgivningen etableres et nyt hegn rundt ridebane og to nye folde med låger tæt på rytterstatuen Det eksisterende underlag på ridebanen fornyes, og der udlægges ny dræning og nyt vandingsanlæg Springvandet midt på Ridebanen, der blev opsat i 1850, er i meget dårlig stand. Det bliver nedtaget og overdraget til Forsvarets Bygningstjeneste. Springvandet stod oprindeligt på Frederiksberg Slot, og skal eventuelt tilbage hertil.  Arbejdet er gået igang Det første spadestik på projektet blev igangsat allerede i starten af indeværende uge, og arbejdet forventes at fortsætte til september, oplyser Folketingets Administration. I mellemtiden er Dronningens heste kommet på sommerfold. Når de vender tilbage igen i løbet af september, bliver det således til nye og forbedrede forhold, i overensstemmelse med Lov om Heste. Forsidefoto: SLKE pressefoto