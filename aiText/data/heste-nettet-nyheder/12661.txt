Isabell Werth trækker sig i protest
2016-12-18T13:51:11
Isabell Werth har trukket sig fra CDI stævnet i Frankfurt i denne weekend i protest over, hvad hun mener er uacceptable trænings- og konkurrenceforhold, grundet dårlig stævne planlægning   Werth trækker sig Isabell Werth havde tilmeldt sig stævnet med Don Johnson ( e. Don Frederico / Warkant), som hun har haft så stor succes på banerne med i den seneste tid. Hun har imidlertid valgt at trække sig fra stævnet, idet hun mener at træningsforholdende er helt uaceptable grundet dårlig planlægning og det faktum at stævnet falder sammen med det traditionsrige Hessian dag.   Hessian Day Hessian dag, er en slags traditionsrig fejring i den tyske delstat, med boder og kulturelle elementer, der hvert år udspiller sig og tiltrækker i 1.000 vis af turister, og er ligesom de traditionelle tyske julemarkeder. Det er en begivenhed der efterhånden er vokset i omfang og længde, og indbefatter en hel uges festløjer og menneskemylder, der strækker sig over begge weekender på hver side af begivenheden.   Dårlig planlægning Arrangørene af CDI stævnet har valgt at afvikle Grand Prix klassen dagen efter Hessian day's afslutning, som erfaringsmæssigt først slutter ved midnatstid. Det betyder formentlig at hestene først vil få ro efter kl. et om natten, og vil skulle vækkes igen ved 3-tiden om morgenen for at få morgenmad. Herefter skulle opvarmningen starte ved 4-tiden, så hestene kunne vende sig til konkurrencescenen og omgivelserne inden klassen skulle starte kl. 07:00.   Isabell, har valgt at trække sig, fordi hun mener at disse forberedelsesvilkår er helt uacceptable for både rytter og hest, og det mener hun ikke, at hun kan stå model til.   Kilde: Sct. Georg m.m       Isabell Werth og Don Johnson (Forsidefoto: arkiv foto)