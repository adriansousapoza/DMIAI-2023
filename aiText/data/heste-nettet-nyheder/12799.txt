Fiona Bigwood: om salget af Orthilia
2017-02-06T08:17:55
Den internationale dressurverden blev rystet for en stund ved meddelelsen om salget af den britiske OL dressur landsholdshest Atterupgaards Orthilia til Danmark, og mange undrer sig over, hvorfor Fiona Bigwood valgte at sælge netop den hest hun har været så succesfuld med   Sus gennem dressurverdenen Der gik et sus gennem den internationale dressurverden torsdag aften ( se her), efter at de længe verserende rygter om salg af Fiona Bigwoods Britiske dressurlandsholds og OL hest Atterupgaards Orthilia blev endeligt bekræftet, og det viste sig, at hun skulle hjem til Danmark til Agnete Kirk Thingaard.   Men hvorfor valgte Fiona Bigwood at sælge den hest, hun har været så succesfuld med, som hun vandt sølv med ved OL i Rio i 2016, og EM i Aachen i Tyskland i 2015, og med hvem Fiona har ligget på 16. pladsen på FEI's verdensrangliste i dressur, som tillige har genskabt hendes tryghed ved at ride igen, og bragt hende tilbage i dressursporten på højeste plan, efter hendes tidligere så alvorlige rideulykke?   Om motivationen bag salget Om motivationen for salget af OL hesten Orthiliia siger Fiona: "Det var en meget vanskelig beslutning, men Tillie [som Atterupgaards Orthilia kaldes] er på højden af hendes konkurrnce karriere og jeg ønsker det bedste for hende. Mine hjemlige gøremål betyder at jeg kun har mulighed for at ride fire top konkurrencer om året og hun fortjener at få indfriet sit fulde potentiale. Hun er dem mest talentfulde, givende og intelligente hest jeg nogensinde har redet , men jeg ved at hun vil få det bedste hjem og de bedste chancer for succes med Agnete".   Fiona Bigwood er gift med den danske landsholdsrytter Anders Dahl, med hvem hun har tre små børn. Sammen har de tillige netop investeret i en stor tidligere kongelig ejendom i nærheden af Haywards Heath i England, som de har planer om at bygge om til et top internationalt ridested, efter de solgte deres seneste ejendom nær Hickstead, som de ligeledes havde lagt en masse kræfter i at omdanne til en pragtejendom ( se her). Der er derfor rigeligt af ande ting at se til for tiden, for den særdeles aktive familie.   Spekuationer om at Fiona ville stoppe med at ride Fiona havde et alvorligt fald fra hest for ca. 3 år siden, hvor hun pådrog sig hjernerystelse og en lædering af synet. Siden har været plaget af dobbeltsyn, og rider derfor i dag med en klap for øjet, for at stabilisere synet. Mange har derfor spekuleret i, om salget af Orthilia skyldes at Fiona har til hensigt, helt at lægge ridningen på hylden.   Den 40-årige Fiona, afviser dog denne spekulation blankt, og understreger at hun har til hensigt, at fortsætte med at ride. "Jeg elsker at træne og konkurrere, så min karriere er langt fra slut" understreger Fiona. "Jeg har nogle spændende ungheste hjemme og jeg ser mig for tiden om efter endnu en, så jeg er ikke på nogen måde klar til at stille ridestøvlerne endnu".   Hjemmeliv vigtigst lige nu Fiona har imidlertid andre prioriteringer for tiden, der tager hendes tid og det er hendes familieliv. Med tre små børn og det store ombygningsprojekt på den nyerhvervede ejendom, er der nok at se til. "Min prioritering er min familie og mit hjem, så jeg kommer ikke ud og deltager i de store internationale turneringer et stykke tid, men jeg har fortsat travlt hjemme, hvor jeg arbejder på at producere en ny olympisk stjerne til at repræsentere Storbritannien".   Et tab for det britiske dressurlandshold Fiona begyndte at ride Orthilia på CDI niveu for to år siden. Sammen har de nu startet 22 gange og vundet de syv. Orthilia anses af mange at være et stort aktiv for ethvert landshold, og det er helt sikkert et tab for det britiske landshold at miste en hest som hende.   Jason Brautigam, der er chef for det britiske dressur hold udtalte efter nyheden om salget af Orthilia var en realitet følgende "Jeg er sikker på at alle indenfor det britiske dressurmiljø er kede af at tage afsked med Tillie og se dette magiske makkerskab slutte. Hun har et fantastisk talent og har fortsat så meget potentiale for fremtiden, så dette er et stort tab for det britiske dressurlandshold. På vegne af britisk dressur vil vi gerne takke både Fiona og Tillie for deres signifikante bidrag til sølvmedaljerne i 2015 og sidste års olympiade. Selvom vi vil savne denne ekvipage meget, så vil Fionas stald med de mange spændende ungheste forhåbentlig betyde, at hun vil være tilbage som en del af vores medalje vindende team i nær fremtid."   Det virker derfor som om at både Fiona Bigwood og det britiske dressur landsholds ledelse har samme tanker for fremtiden. Tiden må så vise hvor langsigtet dette come-back bliver, hvilket tilsyneladende vil afhænge af Fionas familiemæssige situation, og evnerne i det hestemateriale hun har i sin stald.      Fiona Bigwood og Atterupgaards Orthilia  