Dobbeltsejr til Tina Lund i Odense
2011-10-15T23:51:23
Med A-Dur R og Amaretto fejede Tina Lund lørdag eftermiddag alle konkurrenter af banen i både den et- og tostjernede Grand Prix-kvalifikation. På Amaretto (BWP e. Darco/Cruising) henviste Tina med knap halvandet sekunds forspring, Sashia Astrup Jensen og Annahof's Eternity (Holst. e. Edelmann/Cantus) til andenpladsen. Mathias Nørheden Johansen på Lucky Star (SWB e. Cardento/Early) og Torben Frandsen på It's Catweazle (Holst. e. Colman/Ahorn Z) besatte 3. og 4. pladserne i et næsten rent dansk opgør. I den tostjernede Grand Prix-kvalifikation sejrede Tina på A-Dur R (Old. e. Argentinus/Romadour II) foran hollandske Emile Tacken på Wan Architect og Søren Nørgaard Pedersen på Tailormade Cavetta (Old. e. Careful/Grannus). I en 1,35m medium tour klasse sejrede berider Ulrik Kjær på Aagaardens Elina (DV e. Concorde/A'Khan Z opdr. Stutteri Aagaarden) med en sædvanligvis rasant runde over tre sekunder hurtigere end andenplacerede Hans Ley på Kong's Babados (DV e. Willemoes/Racot opdr. Hans Ley) og Malene Lykke Nielsen på Tara XVII (Holst. e. Butler/Carpaccio) på tredjepladsen.