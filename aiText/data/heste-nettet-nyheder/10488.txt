Dressursamlinger i weekenden
2014-01-24T13:44:16
I weekenden holder ponylandstræner i dressur, Jette Nevermann, og junior-/ungrytter-landstræner, Ulrik Sørensen, træningssamlinger for nye potentielle landsholdsryttere.   Træningssamling i Skanderborg  På lørdag er der træningssamling på Skanderborg Ridecenter. Ponyryttere (kat. I og II), som har opnået min. 66 % ved landsstævner (uanset klasse) har kunnet melde sig til, mens interesserede juniorer skal ride på MB-niveau og have ambitioner om at ride ECCO Cup i 2014. Ungrytterne skal ride på MA1-niveau og skal ligeledes have ambitioner om at ride ECCO Cup i 2014. Træningssamling i Vallensbæk for ponyer  Søndag holder Sportsrideklubben Vallensbæk også en træningssamling med Jette Nevermann for ponyer. Kravene for deltagelse er de samme som ovenstående.  Deltagerne er tilmeldt på forhånd, og der er lukket for tilmeldinger.    Kilde: DRF    Ulrik Sørensen (Arkivfoto: JP-Photo)  