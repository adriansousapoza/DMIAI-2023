Sezuan fløjhingst i 4 -års holdet
2013-03-10T14:27:20
   Sezuan fløj, modtager af Elvin Rasmussens vandrerpokal, samt tildelt sølvmedalje Gangartsfænomenet Sezuan e. Blue Hors Zack/Blue Hors Don Schufro indtog fortjent fløjpladsen i dette års stærke 4-års hold. Som det er avlerne bekendt har Sezuan OCD i højre bagknæ, men Avlskonsulent Karina Christensen forklarede at avlskommissionen vurderede at hingstens gangarter og brugsegenskaber i hans tilfælde var så overlegne, at det overstrålede de fejl og mangler hingsten har.     Sezuan vandt i efteråret materialprøven med astronomiske 987,5 point - det højeste resultat i DVs historie. Han viser en helt ekseptionel gangartsformåen med en galop vis lige vist sjældent er set, dertil besidder han en ridelighed helt ud over det sædvanlige. Rygter om hingstens kvaliteter er da også for længst nået langt ud over landets grænser og han vil næste år bl.a. blive far til embryo-føl efter den fantastiske engelsk-ejede dobbelte UVM-vinder hoppen Woodlander Farouche.   Sezuan er opdrættet af Linette Jæger, der derfor modtog Elvin Rasmussens vandrepokal, der tildeles Årets bedste danskavlede hingst - en vandrepokal hun allerede har stående hjemme i skabet for opdrættet af sidste års fløjhingst Zonik. En bemærkelsesværdig avlerpræstation, især når man tager i betragtning at hingstene er lavet på to forskellige hoppestammer og at det i øvrigt er de eneste to føl hun har avlet! Sezuan selv har det ikke fra fremmede da han er trukket på en stærk hoppestamme med guldmedaljehoppen Bøgegårdens Don Romina e. Don Schufro/Lionell, der var årets hoppe i 2006, som mor.      Sezuan og Andreas helgstrand (foto:JP-photo.dk)