Caroline blev 5. i sidste PL finale
2016-09-16T21:34:08
Caroline Cecilie Nielsen på Leon, der var sidste dansker på banen i PL i Rio, lukkede og slukkede for dansk dressurdeltagelse ved dette OL, med deres afsluttede grad II Kürfinale, som blev deres hidtil bedste ridt ved legene. De sluttede på en flot 5. plads.   Stigende formkurve Caroline som efter sit ridt i den første individuelle konkurrence, var usikker på om hun nåede med videre til finalen, formåede at forbedre sine egne to tidligere resultater i grad II ganske betragteligt i Kür finalen.   Caroline lagde sig i front Caroline Cecilie Nielsen på Leon var sidste dansker på banen. Hun red som anden rytter i klassen til flotte 72,750 og forbedrede hermed markant scoren fra de to første ridt i Rio. Hun lagde sig i front foran den startende amerikanske rytter Rebecca Hart på Romani som blot opåede 67,650.   Flotte ridt fra Holland og Tyskland De to følgende ryttere var tysklands Steffen Seibig på Feel Good2 og Rixt Van Der Horst på Caraat. Begge præsterede nogle flotte ridt i overlegen stil som blev belønnet til henholdsvis 74,350 og 76,250, hvilket bragte Holland i front. Det var derfor efterfølgende op til de sidste tre ryttere fra Canada, Holland og Storbritannien, at forhindre Caroline i at fastholde sin foreløbige bronze.   Caroline ender på en 5. plads Canadieren Lauren Barwick på Onyx formåede med et ridt bedømt af dommerne til 70,450 ikke at gå forbi Caroline, så spændingen blev holdt lidt endnu. Den holdt indtil endnu en hollansk rytter Demi Vermeulen på Burberry, havde været på banen. Hun leverede et sikkert ridt, som blev bedømt af dommerne til 73,700, hvormed hun lige netop skubbede Caroline ned på fjerdepladsen.   Den sidste britiske rytter Natasha Baker på Cabral sluttede stærkt, som de fleste brittiske ryttere har gjort det, og satte punktum for den sidste PL finale ved disse olympiske lege med et suverænt og overbevisende ridt til hele 77,900. Natascha Baker og Storbritannien satte sig hermed tungt på guldet foran Holland og Tyskland og lukkede og slukkede for den paraolympiske finale på flotteste maner.   Stort tillykke til pararytterne Caroline og Leon, endte hermed med en meget respektabel og flot 5. plads, som deres absolut bedste resultat ved legene, hvilket de kan være stolte af.   Tillykke til Caroline og til hele det danske PL hold, for en flot indsats ved disse paraolympiske lege i Rio 2016.      Caroline og Leon i stor koncentration under deres kür finale