Fuld mand sovende på hesteryg
2013-11-17T20:22:26
En kvinde fik sig en slem overraskelse, da hun en lørdag morgen i starten af november kom ud i stalden og fandt en sovende mand på ryggen af sin hest   Beruset festdeltager En 26 årig mand, der var på vej hjem fra fest i den tyske by Landsberg vaklede fuld af sted, men blev tilsyneladende træt på halvvejen og fandt en hyggelig stald at sove rusen ud i. Af uforklarlige årsager, mente manden at hestens ryg var velegnet til at tage en lur og han faldt i søvn liggende på hesten.   Hesten allerede optaget Der ventede et usædvanligt syn da ejeren af hesten dukkede op i stalden den efterfølgende morgen, for at gøre klar til en ridetur, og opdagede at hestens ryg allerede var optaget af en fremmed mand i dyb søvn. Hesten havde åbenbart været meget rolig, for den berusede festdeltager sov fortsat trygt på hestens ryg. Ved synet tilkaldte kvinden det lokale politi, som var så venlige at følge manden hjem til hans egen seng. Fuld mand red hjem Episoden er ikke det første eksempel på fulde mænd og heste. Så sent som i september i år, blev en 45 årig mand fra Colorado, i USA, anholdt af politiet for at ride på en trafikeret vej. I Danmark er det i princippet ulovligt at køre fuld på cykel, så mon ikke også det omfatter ridning på hest? Husk derfor 'Dont drink and ride"!   Kilde: The Local.de.