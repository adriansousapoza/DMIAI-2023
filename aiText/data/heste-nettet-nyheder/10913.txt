Høj kvalitet på årets elitefølauktion
2014-08-13T09:08:32
    Eliteskuet nærmer sig og dermed også den årlige elitefølauktion. Efter sidste års succes med flere toppriser med bl.a. på tidspunktet europas dyreste hoppeføl, ser det ud til at flere avlere er villige til at lade deres topføl gå under hammeren. Dertil gør Dansk Varmblods auktionsudvalg et stort arbejde for at promovere kollektionen.   Pt. tæller kollektionen (der stadig suppleres med føl fra de sidste følskuer) bl.a. flere topfløjføl fra de forskellige regioner. Generelt er der tale gennemavlede og højaktuelle afstamninger med føl lavet på stærke præstationshoppestammer og med faderhingste som bl.a.inkluderer den nykårede 5-års verdensmester Sezuan, UVM aktuelle Fransiskus, sidste års UVM sølvvinder Floricello, Blue Hors Zack, Blue Hors Don Schufro osv.. Videoerne afslører da også flere føl med enddog meget høj kvalitet i deres travbevægelse.   Det er nærmest kutyme at føllene i online-kataloger rundt om i europa kun vises i trav på præsentationsvideoerne - hvilket også er tilfældet for DV's elitefølauktion. Det ville være interessant hvis DV gik foran og lavede præsentationer af føllene hvor også galopbevægelsen bliver vist for et bedre helhedsindtryk af føllene.   Auktionen finder sted lørdag den 30. august 2014 på Vilhelmsborg. Auktionen starter kl. 19.30 og kan også følges via clipmyhorse.de.   Link til kollektionen her      Bedste dressurbetonede hoppeføl i region 6 særdeles velgående og elegante Lipas Adele e. Sezuan/Aljano udtaget til eliteskuet og en del af dette års stærke elitefølauktionskollektion