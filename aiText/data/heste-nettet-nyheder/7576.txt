Sarah; Succes og starten på noget nyt som BBH Basis Instruktør
2011-03-30T14:23:05
Sarah Gerding Christensen har netop bestået sin eksamen som BBH Basis Instruktør (BBH forkortelse for Blue Berry Hill ), Heste-Nettet har tidligere bragt denne artikel om Sarah da hun bestod midtvejseksamen af uddannelsen, Sarah er en del af det første hold BBH Basis Instruktører der er uddannet, som Heste-Nettet tidligere har bragt denne nyhed om. "Jeg føler nu, at jeg er rustet til at lære folk at træne deres egne heste til dagligt, og ikke kun løse problemerne i undervisningen" er det sidste Sarah fortæller Heste-Nettets reporter om udbyttet af uddannelsen. Men for at starte med begyndelsen på enden af et års arbejde, så var det Sarah der afsluttede eksamen med det højeste gennemsnit blandt alle de nyuddannede instruktører. Sarah begrunder de gode karakterer med, at hun virkelig har brændt for uddannelsen, men derudover har hun yderligere lært en masse. "Jeg er blevet meget bedre til at lytte til folk når jeg underviser, og ikke f.eks.lægge ord i munden på dem" fortæller Sarah. Det er ikke kun Sarah der har bemærket hendes udvikling "En elev jeg tidligere havde brugt som test elev, fik jeg muligheden for at undervise igen fornyligt, og hun fortalte mig, at hun var meget imponeret over og kunne mærke jeg havde udviklet mig som instruktør. Også testrytternne til eksamen havde givet positiv feedback" beretter Sarah.  Netop også coaching har været en del af uddannelsen, her har Annette Klausen, der til dagligt arbejder med kommunikation, været censor til eksamen der blev afviklet i praksis. Annette siger "i bedømmelsen har jeg lagt meget vægt på formidlingen herunder, at det man siger også matcher det kropssprog man har. Derudover er det også vigtigt at underviseren sørger for at tjekke af om eleven forstår undervisningen, samt hvad man har lært i den givne undervisningstime" Annette Klausen har derudover kun positivt at sige om uddannelsen " De nyuddannede instruktører har virkelig været gode til at tage den undervisning til sig som de har modtaget, og det er virkelig flot at vi har fået en uddannelse som denne i Danmark". Eksamen var bygget op over en weekend med både praktisk og teoretisk eksamination. En anden censor var Janne Winther Christensen, en af europas førende forskere indenfor frygt og indlæring hos heste. "Eksaminationen var bygget op så eleverne fik et "brevkasse spørgsmål" de skulle svare på. Jeg lagde her vægt på at de kunne teorien bag spørgsmålet og formidle det på en logisk måde", fortæller Janne Winther Christensen der desuden udtalter, at hun var yderst imponeret over niveauet hos de nyuddannede instruktører, som hun anså for værende over universitetsniveau. "Jeg synes det er godt der kommer mere fokus på indlæring hos hesten, tingene bliver meget nemmere når man har forståelse for det" fortæller Janne Winther Christensen, der også påpeger at der er kommet mere fokus omkring det på beridderuddannelsen. "En af de gode ting ved uddannelsen hos BBH er også linket mellem teori og praksis" slutter Janne Winther Christensen af. Udover Annette Klausen og Janne Winther Christensen var også dyrlæge Marianne Dahl-Jensen censor til eksamen, hvor i alt otte nye BBH Basis Instruktører blev uddannet som de første på den nye uddannelse,og i den forbindelse har Sarah Gerding Christensen lanceret GuidanceByGerding.dk, og ser nu frem til hvad fremtiden kan bringe med uddannelsen i "bagagen