Nordisk råstyrke - 10 års jubilæum med World Cup Tölt i Odense
2017-01-23T01:20:27
De islandske heste indtager Stadium Arena Fyn d. 10.-11. februar 2017. Island har ikke blot givet os skýr og chokolade med lakrids. Landet har i den grad forenet både unge og ældre omkring den islandske hest. Det er netop denne hesteraces alsidighed, dens særpræg og unikke egenskaber, der fejres over to hele dage til World Toelt 2017.  For tiende år i træk danner Arena Fyn i Odense rammerne for et islandsheste-mekka i særklasse. World Toelt 2017 præsenterer et forrygende arrangement med plads til både sportsklasser, avlshingste, shows og store områder med shopping og forfriskninger. Den islandske hest mestrer - ud over de sædvanelige gangarter skridt, trav og galop - yderligere to gangarter. Disse to - tölt og pasgang - vil være i centrum, når sportens elite mødes i Odense.  World Toelt er det største indendørs-arrangement for islandske heste i Europa. Det er netop grunden til, at over 100 ryttere fra hele Norden og det nordlige Europa mødes i Odense, for at dyste om de eftertragtede finalepladser. Fredag d. 10. feb. rider rytterne enkeltvis på banen, hvor udtagelsesrunderne i de forskellige discipliner afvikles. Lørdag d. 11. feb. er finaledag, hvor 5 heste og ryttere er på banen af gangen. Til World Toelt leveres præstationer på topniveau. Taget i areanen løfter sig, når de 3000 publikum hepper og hujer.   Det syder og bobler altså i arenaen denne weekend. Den intense atmosfære i hallen vil sende kuldegysningerne gennem kroppen, når de islandske heste med deres elegance, kraftfulde bevægelsesmønstre, ekstreme kapacitet og fart bevæger sig rundt på banen. World Toelt er en hyldest til denne islandske specialitet: Den hårfagre råstyrke samler islandsheste entusiaster fra hele Europa, når dørene åbnes til årets første islandsheste-event.   2017 byder også på nye eventyr. For første gang inviterer vi nemlig også til World Toelt på svensk grund. I påsken kan den fantastiske World Toelt atmosfære også opleves på Flyinge i det sydlige Sverige. Vi glæder os til at udvide konceptet og tror på, at vi sammen kan give hinanden endnu flere gode oplevelser sammen med den islandske hest i centrum.   Til World Toelt 2017 vil den islandske hest, ryttere på allerhøjeste niveau, et trofast og engageret publikum samt aktuelle udstillere omdanne den tomme arena i Odense til et islandsheste-mekka i verdensklasse.  I første omgang - velmødt i Studium Area Fyn Odense Se og læs mere om eventen på: www.worldtoelt.dk    Fotokredit: Marius MacKenzie  Kilde: pressemeddelse