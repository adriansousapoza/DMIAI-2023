Anky satser på Salinero
2012-04-16T23:27:48
Anky Van Grunsven har nu officielt meddelt, at det er 18-årige Salinero hun satser på til OL i London.   Det har ellers været Upido, som hun erhvervede for 2 år siden der blev udråbt som hendes kommende OL-hest, men en mindre skade har bragt hesten bagud i træningen, og den bliver derfor højest sandsynlig ikke klar til OL.  Salinero er dog frisk og i topform, og der er ingen grund til at han ikke skal deltage, udtaler Ankys mand og træner, Sjef Janssen, til det hollandske magasin De Telegraaf.  Det hollandske hold synes dermed tættere på en medalje, idet Salinero og Anky udgør en af historiens stærkeste OL-ekvipager, med deres dobbelte OL-guld medaljer.  Anky og Salinero vil være til start ved det firestjernede CDI stævne i ´s Hertogenbosch den kommende weekend, ligesom Anky vil starte Salinero ved Hoofddorp og Rottedam, hvor den hollandske olympiske selektion vil foregå. Det endelige hollandske OL-hold bliver sat i juni.  Kig med indenfor hos Van Grunsven her.  Anky Van Grunsven og Salinero (Arkivfoto: JP-Photo) Kilde: Eurodressage