Rikke Svane og Finckenstein vinder tredje store sejr i år
2017-06-26T10:31:03
Rikke Svane og hendes tro partner, trakehner avlshingsten Finckenstein TSF, vandt i den forgangne weekend deres tredje store sejr i store tur i år, da de sikrede sig sejren i Grand Prix Specialen ved det trestjernede CDI stævne i Pompadour i Frankrig   Rikke Svane sejrer i Grand Prix Speciale Rikke Svane og hendes egen natsorte trakehner hingst Finckenstein, bliver ved med at repræsentere Danmark på fornemste vis ved stævner i det sydlige Europa.   I weekenden deltog ekvipagen ved det trestjernede CDI stævne i Pompadour i Frankrig, hvor de søndag den 25. juni endnu engang gjorde Danmark ære, da de sikrede sig sejren i Grand Prix Specialen med en dommerscore på 70,392 procent.    Tredje store sejr i år Dette er ekvipagens tredje sejr i store tur i år. Skønt ekvipagen til daglig er bosiddende i Luxemburg er de ikke uden for deltagelse i at repræsentere Danmark ved givne lejligheder. Ekvipagen var blendt andet på det danske landshold ved EM i 2015, og var tillige udtaget til bruttotruppen til OL i Rio i 2016, hvor det dog ikke lykkedes dem at komme med i inderkredsen.   Den franske ekvipage Pauline Vandandeghem på Liaison ENE*HN blev 2'er i klassen og Marie Emilie Bretenoux på hesten Quartz efter Jazz sikrede sig tredjepladsen med 67.294 per cent.   DV Smeyers Molberg på succesbølge Ligeledes på en anden front og i samme stævne blev der gjort opmærksom på dansk avl. Marcela Krinke Susmlej fra Schweitz på den 16-årige DV vallak Smeyers Molberg vandt grand Prix Freestylen med hele 74, 300 %, blot dagen efter de også havde vundet Grand Prix'en.   Ekvipagen rider for tiden på en bølge af sejre. Det er nu sjette ubrudte gang i træk at Marcela og den 16-årige DV-er vinder deres start i store tur, og de har dannet par sammen på dette niveau nu på ottende år.      Rikke Svane på hendes trakehnerhingst Finckenstein ( Arkivfoto: Rikke Svane)  