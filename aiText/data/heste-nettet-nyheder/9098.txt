Nordisk guld til kat. II-dressurponyerne
2012-07-01T11:35:48
Til det sidste var der spænding om NM-guldet skulle blive dansk eller svensk, men til slut lykkedes det Kat. II-dressurlandsholdet at sikre sig det nordiske mesterskab. Holdet bestod af Katrine Groot, Anne-Mette Lyager, Nicole Johnsen og Iben Olkjær Olsen. NM-stævnet i Ypäjä i Finland varer til søndag og omfatter NM i både springning og dressur for pony, junior og ungryttere. De danske dressurlandshold er sponsoreret af First Horse Hesteforsikring.   Stærk dansk dressurpræstation Trods spænding til de sidste ridt, lykkedes det dressurlandsholdet for kat. II at tage NM-guldet foran Sverige med samlet 207,222 %. Sverige fik som sagt sølv med 202,308 %, mens Finland fik bronze på hjemmebanen med 193,247 %.   Iben Olkjær Olsen bedst i klassen Det blev Iben Olkjær Olsen på Magic Manipu, der som eneste ekvipage kom over 70 %. Med et ridt til 71,111 % blev det dermed til 1. pladsen i klassen. Katrine Groot på Højgaards Boli blev med 68,974 % placeret som nr. 2, mens Anne-Mette Lyager og Don Chokolo blev placeret som nr. 5 med 67,137 %. Nicole Johnsen og Fairy Tale blev nr. 7 med 66,581 %.  Søndag den 1. juli  CSIOJ - individuel   CSIOY - individuel  CDIOJ - kür   CDIOY - kür    NM ved Finnderbywww.hevosopisto.fi/ index.phtml?page_id=12...23247&en=1   First Horse A/S   Kilde: DRF  Iben Olkjær Olsen på Magic Manipu (Arkivfoto: JP-Photo)    