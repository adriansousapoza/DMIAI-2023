5.000 heste aflivet i Irland
2014-01-16T20:14:10
Knapt 5.000 heste er, i løbet af de seneste to år, blevet aflivet af de Irske myndigheder i bestræbelserne på at bekæmpe 'fly-grazing' og komme overpopulationen af heste til livs.  Alt imens hestekrisen i England og Wales er oppe og vende i medierne, med varslede stramninger i lovgivningen, meldes der nu fra Irland, at tilstandene i England svarer til de udfordringer man også i Irland har gennemlevet.   Kraftig stigning i antallet af aflivninger Officielle opgørelser viser, at antallet af heste der er blevet aflivet og destrueret, er forøget med mere en 10 gange, de sidste par år i Irland. Det viser netop offentliggjorte tal. I 2009 blev 1.467 heste indfanget, af hvilke 104 svarende til 7% blev aflivet. Året efter var antallet steget til 2.969, hvoraf hele 2.123 heste blev aflivet, svarende til 72% af de beslaglagte heste. for 2013 lyder tallene foreløbigt på 3.288 beslaglagte heste, hvoraf 2.658, svarende til 81%, er blevet aflivet.   Retten til at holde hest Irlands lovgivning på området 'Control of Horses Act' blev vedtaget i 1996. Den bemyndiger de lokale myndigheder til, at beslaglægge heste der afgræsser offentlige arealer. Det er imidlertid en stramning i loven indført i 2012, som foreskriver registrering af retten til at holde hest, der har medført en kraftig stigning i antallet af heste, der er blevet beslaglagt og aflivet.   Stramningerne i lovgivningen betyder, at en hest der er beslaglagt af de lokale myndigheder, kun vil blive returneret til ejeren, såfremt den er chipped og har hestepas og såfremt ejeren af hesten har en registrering, der giver ham eller hende ret til at holde hest. Dette har i praksis haft den virkning, at 'fly-grazing" heste sjældent returneres til ejeren, og som følge heraf bliver de oftest aflivet og destrueret af myndighederne.   Aflivning bedre end udsultning Flere forholder sig kritisk til det usympatiske at aflive sunde og levedygtige dyr. Men samtidig anerkendes det, at human aflivning af hestene er bedre end, at de bliver overladt til langsom udsultning, for til sidst at dø, af mangel på mad.   Kendt situation Problemerne de har gennemlevet i Irland, minder meget om de udfordringer Storbritannien står overfor i dag, hvor det estimeres at ca. 7.000 heste vil risikere at miste livet denne vinter bl.a. som følge af udsultning. Derfor opfordrer irerne nu også myndighederne i Storbritannien til at gribe ind og gå kraftigt og konsekvent til værks.   De påpeger imidlertid samtidig på, at aflivning af store antal heste, kun er en kortsigtet løsning og symtombehandling af det reelle problem, som er tilfældig og uselekteret overproduktion af heste.   Her er der behov for en hel anden tilgang til problemet, der bør omfatte en målrettet og koordineret indsats fra hele den samlede hesteindustri, med at begrænser overproduktionen af uønskede heste.    Heste der 'Fly-grazer' på trediemands jordbesiddelser.