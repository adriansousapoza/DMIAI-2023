Dansk triumf ved EM for Fjordheste i Tyskland i denne weekend
2012-08-06T00:32:34
  Fire guldmedaljer til Danmark, god reklame for Fjordhesteavlen i Danmark, men også godt for det man populært kalder bredde-idræt i Danmark.   Annette Kiel Kristensen fra Sommersted i Sønderjylland er dressurdronningen inden for Fjordheste, både i Danmark men også internationalt. Guld blev det til for tredje gang ud af tre mulige, som Birgit Mortensen skriver på Fjordhesten Danmarks hjemmeside. Fjordhesten Mastrup Zola bar Annette. Sølv gik til Sarah Kryger Sørensen på Bartoldi og Rine Anneberg på Eminent Halsnæs fik Bronze. Holdet vandt også foran Tyskland og Norge.     Juniorerne Danmarksmesteren Jacob Grimbühler og Golf Gudenå vandt guld i dressur, Maria Skovsgaard på Lutor Bjelland, sølv og Ellen Peytz på Florian Skovå Bronze. Som nr. 4 Jacobs tvillingesøster Sara Grimbühler på Dalargutt. Og 5. pladsen Pernille Hilker på Kiels Akvavit. Da Danmark var det eneste land der kunne stille hold med juniorer var der ingen holdkonkurrence. I springning var der også guld til de danske juniorer, Nina Bang på Karina. Sølv fik Sara Grimbühler på Dalargutt, som hun også blev nr. 4 med i dressuren. Svenskerne tog bronze. I holdkonkurrencen vandt danskerne også guld.   All round Guld til Søs Clausen på Elm Halsnæs og bronze til Sarah Poulsen og Skovvejens Rune. Det er et cadeau til Fjordheste avlen i Danmark at man kan avle Fjordheste der kan vinde over nationer som Tyskland og Norge. Men det er også et tegn på at miljøet som unge danske rytter færdes i er givtig på et højt niveau. Tyskland er jo om noget ridningens højborg, med en opbakning fra befolkningen som man kun kan drømme om her til lands, selv små ridestævner har publikumstække der kan gøre selv store arrangører af ridesportsstævner i Danmark misundelig. Det er ikke grand prix eller OL-niveau der rides på, men hvor mange gør det i Danmark, ikke særlig mange, men rigtig mange rider på det niveau, som Fjordhesterytterne har været i konkurrence på og de er altså så gode at de vinder over nordmændene, svenskerne og ikke mindst tyskerne. Det er da flot reklame for dansk ridning.   Af Jørgen Konge  Det danske hold der vandt guld ved seniorhold dressur i Tyskland, til venstre, Tyskland sølv og Norge bronze. Foto: Niels Hilker.  