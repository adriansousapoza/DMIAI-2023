”Volti” af hva’ for noget?
2014-09-21T10:45:01
Anderledes sportsgren Successen fortsætter for den anderledes og mere krævende sportsgren voltigering, dagligt kaldet volti. Det mærkes især på Egholm Ridecenter hvor der siden sommerferien er kommet en stigning på næsten 50% i tilgangen blandt de mindste udøvere som er 4-8 årige.   Danmarksmesterskaberne 2014 - 2 gange 30. års jubilæum I weekenden 27. - 28. september 2014 afholdes der Danmarksmesterskaberne i voltigering på Egholm Ridecenter, i Hornsherred, mellem Skibby og Kirke Hyllinge. Adressen er Trehøjevej 47, 4070 Kirke Hyllinge.   Skibby Ride- og Voltigeringsklub SRV står for arrangementet sammen med Egholm Ridecenter, som drives af Hanne Haagen Hansen. Det er en helt speciel dag for Hanne, for det er 30 år siden hun afholdt det allerførste mesterskab i volti i Danmark. I 2012 blev Landsmesterskabet i voltigering afholdt samme sted med stor succes og mange tilskuere. Landsmesterskabet endte dengang hos SRV for seniorklassen. Sportsgrenens succes vises også i dette års dommerpanel, som tæller dommere fra England, Østrig, Sverige og Danmark.  Hanne   Forberedelserne Efter at beslutningen om at afholde Danmarksmesterskaberne i voltigering blev taget, er planerne gået slag i slag, med hjælp fra rideklubben, som tæller 140 medlemmer. Rideklubbens formand, Maria "Børge" Frimark, siger om projektet: "Det er helt utroligt at opleve så stor en opbakning fra alle forældre, og endda også fra elever, som ikke selv voltigerer. Vi har heldigvis erfaringen fra Landsmesterskabet i 2012.  Maria og Linus  Maria longerer Linus   Stigende interesse for voltigering I de senere år har interessen for denne specielle sportsgren vundet frem blandt børn og unge, og man ser børn helt ned i 4 års alderen, som starter med at voltigere. Sportsgrenen er en kombination af gymnastik, akrobatik og ridning. Voltigøren udfører en slags gymnastikøvelser på ryggen af hesten til musik. Hesten bevæger sig i galop rundt om en longefører, som styrer hestens fart. Der konkurreres både på hold og individuelt, men oftest træner man som et hold. Sporten udvikler bl.a. børnenes smidighed, balance, reaktionsevne, styrke og samarbejdsevner.   Sif Højrup på 14 år har trænet volti i SRV i 5 år. Hun skal deltage i Danmarksmesterskaberne som enkeltudøver. Det glæder hun sig meget til, for hun har trænet hårdt på sit program. Hun bruger meget af sin fritid på ridecenteret, og med at træne på en træhest, hvor man lærer og træner de obligatoriske øvelser, som for eksempel at stå på hesten også kaldet en "stand". Hun siger om sin sport: "Jeg synes, at det er rigtig sjovt at voltigere, og det er hyggeligt at strigle hesten i fællesskab. Det giver et meget godt kammeratskab med de andre piger at voltigere, og meget tillid, både til de andre på holdet og til hesten og til sig selv".  Sif og KG  Sif og KG   Voltigering er en sportsgren, som udover at understøtte udøvernes sundhed og motorik, udvikler sociale kompetencer hos den enkelte, både via samarbejdet med andre mennesker og via kontakten med dyr. Herved er voltigering en helt enestående sport.   Danmarksmesterskaberne løber af stablen fra den 27. til 28. september og alle er velkomne til at komme og se på (gratis entre). Se program og flere informationer på facebooksiden for DM www.facebook.com/groups/ 252685544855446/ og http://www.skibbyrideklub.dk  