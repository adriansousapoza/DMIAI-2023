Omspringnings gyser på Vilhelmsborg
2016-12-10T14:51:49
Kamp til stregen om dagens største præmie. 70 ekvipager er meldt til dagens sølvfinale, og mange har sat håbet efter at køre hjem som vinder af dagens største præmie, nemlig en Ifor Williams to hestes trailer til en værdi af hele 75.000 kroner.   Klassen rides i metode B5, hvor der er både hovdrunde og omspringning. En hovedrunde hvorfra 25% eller samtlige fejlfrie ekvipager går videre til omspringningen. Hele 26 ekvipager gik videre til omspringningen i dag, og niveauet er højt.   Der satses, rides stærkt og kæmpes for hvert millisekund. Danske Kasper H. Hansen lægger sig hurtigt i spidsen med en fantastisk hurtig tid på Jemousin Van den Dael, der er en kun 7 årig hingst efter Vivaldi Du Signeur og med Lipton til Morfar.    Kasper H. Hansen på Jemousin Van Den Dael. Jp-photo.dk   Omspringningen er skruet således sammen at de ryttere der var langsomst i hovedrunden springer først, og således stiger spændingen eftersom de hurtigere ekvipager kommer på banen. Emile Louis Hartmann slog egentlig den hurtigste tid i en fænomonal tid på 30,38 skunder, men med en bom på den sidste forhindring rakte resultatet desværre ikke.   Kasper H. Hansen sad solidt på førstepladsen indtil Emile Louis Hartmann som omspringningens 22. rytter kom ind på sin anden hest, Appi-S, hvor han i mere sikker stil tog hele runden fejlfrit og slog Kaspers tid med knap et sekund i tiden 32,66.  Emile Louis Hartmann og Appi-S. Foto af Jp-photo.dk   Kasper H. Hansen kom ind som sidste rytter, og altså med den hurtigste tid fra hovedrunden, på den 11. årige Spindborgs Luksus, en erfaren vallak efter Louvre S med Come Back II til Morfar. Fast besluttet på at generobre sin førsteplads red Kasper gennem banen og udnyttede hvert et skridt, hver en genvej og sin hests store potentiale. Det gav i høj grad den ønskede effekt, og Kasper sneg næsten halvandet sekund af Emiles tid og kunne dermed se sig selv som både vinder og tredjebedst.  Kasper H. Hansen på Spindborgs Luxus Foto af Jp-photo.dk   Kasper H. Hansen vandt samme klasse, og samme præmie for to år siden til Christmas show 10 års jubilæum. En meget spændende omspringning med en flot flot præmie.