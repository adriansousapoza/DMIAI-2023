Økonomi i Hesteholdet - En aften for rytter og avler
2011-04-05T11:08:07
Kasernens Hesteklinik inviterer til en hyggelig og faglig aften med spændende foredrag, indlæg og diskussion. Onsdag den 13-4-2011 i Herlufmaglehallen kl. 18.30. I pausen giver vi en kop kaffe og lidt kage. Advokat Pernille Skinnerup fra Advokatfirmaet Muff og Partnere vil fortælle om, hvordan man som sælger undgår at komme i klemme ved en handel. Endvidere giver hun sit bud på den "perfekte handel", hvor både køber og sælger kan være sikre. Berider Jan Christensen fra Noagård i Boeslunde, der netop har haft stor succes ved unghestechampionatet i Herning, vil give sit bud på hvilken unghest man skal bruge penge på at uddanne og hvornår man skal gøre det. Endvidere vil Jan også fortælle, hvad man kan gøre før hesten sættes i ridning, således at man sparer penge. Dyrlæge Berner Olsen, Kasernens Hesteklinik, vil give sit bud på det økonomiske hestehold. Dyrlæge Linus Camitz, Kasernens Hesteklinik fortæller om de mest almindelige lidelser hos den unge hest, der kommer i ridning. Tilmelding senest den 7-4-11 på mail@hesteklinik.dk