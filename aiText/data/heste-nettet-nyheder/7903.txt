Vådt VM på Vilhelmsborg
2011-07-17T14:10:36
Verdensmesterskaberne i Mounted Games er lige nu i fuld gang på Vilhelmsborg. Desværre har det regnet det meste af dagen, hvilket har betydet at banerne er våde og mudrede. Arrangørerne forsøger dog at gøre underlaget bedre ved bl.a. at køre sand på banerne. Overdommer Mr. Peter Dale fortæller, at der er stor opmærksomhed omkring sikkerheden, og at de hele tiden holder øje med at underlaget er forsvarligt for rytterne at ride i. En større regnbyge er ligeledes grunden til at der i skrivende stund må holdes pause for konkurrencerne. Vi bringer her lidt billeder fra det våde VM, og i næste uge kan du bl.a. læse mere om sikkerhed og horsemanship til Mounted Games, når Heste-Nettet bringer interviews med overdommer Mr. Peter Dale og præsidenten for IMGA Keith Martin.  Foto: JP-Photo.dk  Foto: JP-Photo.dk 