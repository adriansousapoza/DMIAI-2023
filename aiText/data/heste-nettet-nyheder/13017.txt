Danskavlet talent måske på vej til Tokyo 2020
2017-03-16T00:37:50
Det svenske rideforbund har startet et udviklingsprogram for de 5-8 årige heste - "Svensk Hoppsport 2025" Målet er at udvikle de unge heste mod de store stævner som OL i Tokyo i 2020, og udviklingsprogrammet er et forsøg på at finde fremtidens mesterskabsheste. Set med danske øjne, er det specielle ved dette program, at en dansk ejet og avlet hest er med i truppen - det er Holsteins Matina, avlet af familien Holstein. Holsteins Matina vandt finalen i Falsterbo for 7 års sidste år, med sin daglige rytter Alexander Zettermann i sadlen. Lena Holstein har til heste-nettet.dk udtalt, at familien er ekstremt glade og benovede over, at se deres hest med i denne specille trup.   Starten på udviklingsprogrammet skete egentligt allerede sidste år, takket være det svenske sportsforbund, der er svarende til Dansk Idræts Forbund. "Det er en bred tilgang, der bruges for at finde de talentfulde heste, udvikle ekvipagen og opmuntre opdrættere, ryttere og hesteejere til at fortsætte" udtaler den projektansvarlige Ann Catrin Carlsson, en del af teamet bag landsholdet. At der er en bred tilgang skal forstås således, at man prøver at komme hele vejen rundt omkring teamet bag hesten og rytteren. Det fortsættes, at det er vigtigt at finde, beholde og udvikle de svenske heste, som kan blive fremtidige mestersakbsheste.   Hestene i programmet er udvalgt efter deres resultater i 2016 og starten af 2017, og udviklingsprogrammet er blevet taget godt imod af de udvalgte ekvipager.   "Det er en langsigtet investering, som har til formål at beholde hestene til større mål. Vi vil være opmærksomme på lovende heste og ekvipager, og de vil blive tilbudt ekstra træning. Træningen skal opfordre alle til at fortsætte. Vi har fået mulighed for at gennemføre dette takket være den ekstra hjælp fra idrætsforbundet."   Den første træning bliver 30. marts i Flyinge, og fortsætter d. 7. april på Strömsholm. Det er en stor gruppe heste der er udvalgt, og de rides alle af ryttere der har uddannet flere unge heste. Træneren til de første træninger er Pether Markne. Et tilsvarende program i Danmark kunne være ekstremt interessant. Det ses desværre utroligt ofte, at de gode danske springheste sælges ud af landet, når hestene har nået et vist niveau. Det er uden tvivl en del af årsagen til at Danmark ikke begår sig bedre internationalt, hvorfor et tilsvarende program i Danmark måske kunne være med til at vende den udvikling.   Udtagelseskriterine for "Talang mod Tokyo" til den nuværende trup har været resultater fra 2016 og starten af 2017 og har bestået af: 5-7 årige heste. Falsterbo Horse Show De to bedste ekvipager fra finalerne i hver alderskategori.   "Champions of the Youngsers" De to bedste ekvipager fra finalerne i hver alderskategori.   Breeders Trophy De to bedste ekvipager fra hver alderskategori.   Elmia Scandinavian Horse Show De to bedste ekvipager fra hver alderskategori.   De 8 bedste fra Gøteborg Horse Show Swedish Warmblood Trophy, 5 års 2017.   Hele den udtagne liste kan ses HER.      Holsteins Matina og Alexander Zettermann. jp-photo.dkKilde: ridsport.se