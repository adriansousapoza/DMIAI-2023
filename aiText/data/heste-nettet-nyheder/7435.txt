Derfor er rebgrimen blevet et hit   Equipage
2011-02-21T12:32:51
Rebgrimen er et simpelt men effektivt redskab til brug i træningen af hesten. Men den skal bruges rigtigt for at være gavnlig. Her får du instruktør Ute Lehmanns bedste råd til at anvende rebgrimen. En rebgrime er, som ordet antyder, en grime, der er bundet sammen af reb. Den er specielt kendt fra westernridning, men i de senere år er den blevet anerkendt som træningsredskab i mange forskellige sammenhænge. Med en rebgrime kan man nemlig indvirke mere præcist end med en normal grime. - Rebgrimen er et fint tunet kommunikationsinstrument. Den kan bruges med ganske lette hjælpere - men omvendt er det også et kraftfuldt værktøj, hvis det bliver brugt forkert. Så det er vigtigt at bruge den hensigtsmæssigt for ikke at skade hesten, forklarer instruktør og forfatter Ute Lehmann. Hvor en normal grime er temmelig bred og mange gange har ekstrapolstrede områder over næsen og bag ørerne, så er rebgrimen smal og bar. Fysikkens love dikterer, at tryk er defineret som kraft per overfladeareal; jo mindre overladeareal, desto større tryk. En knudegrime har lille overfladeareal og udfører derfor højt tryk. - Indvirkningen er umiddelbar og målrettet i forhold til staldgrimen, som giver ganske lette impulser. Men knudegrimen virker skarpere, så den må også bruges mere følsomt. Som med alle signaler, vi bruger i træning af heste, skal der anvendes så lidt pres som muligt og kun så meget, som er nødvendigt. Træningen kan foregå med kontakt eller med et løst reb, siger instruktøren. Tilpasning er vigtigt De mest almindelige rebgrimer er imellem 5 og 6 mm. tykke og fremstillet af nylonreb. Det vigtigste er, at grimen er tilpasset ordentligt til hesten. Den må hverken sidde for højt eller lavt - ligesom den ikke må være for smal eller bred. Rebgrimen skal sidde mellem det punkt, hvor næsebrusken går over i næseknoglen, og til omkring en til to fingerbredder under kindbenet. Læs resten af artiklen om Ute Lehmanns råd til brug af rebgrimen, og se en guide til, hvordan rebgrimen lægges på hesten, på www.ridemagasinet.dk. 