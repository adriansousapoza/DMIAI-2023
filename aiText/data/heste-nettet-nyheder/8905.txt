Hekla fejrede 40 års jubilæum
2012-05-11T07:48:36
Hekla fejrede 40 års jubilæum med et stort stævne over tre dage i bededagsferien. Der var rigtig mange heste og ryttere samlet på islænderhesteforeningen Heklas hjemsted ved Hellum. Foreningen fejrede deres 40 års jubilæum med manér med et stort jubilæumsstævne over tre dage med deltagelse af 150 ryttere.   Heste, ryttere og dommere var klar til at gøre deres for at kæmpe om de eftertragtede placeringer i de indledende klasser, og der var både gangartsklasser og tøltklasser.   Blandt deltagerne var Katrine Toft på Vidar fra St. Restrup, som havde konkurreret i både en tøltklasse og en klasse med alle gangarter. - Det gik rigtigt godt, fortalte Katrine Toft, hun var blevet nummer to i en B-finale i den ene klasse og skulle ride A-finale i den anden. Både hun og hende mor, Dorte Toft, nyder at være sammen med de islandske heste, som de betegner som meget alsidige.   Søndag var der finaler, hvor deltagerne var inde på ovalbanen med flere ryttere af gangen end til de indledende klasser.   For Hekla var det første gang, at de prøvede kræfter med så stort et stævne. Det var første gang, Hekla har haft så stort et arrangement med internationalt tilsnit, og oplevelsen var særdeles positiv.   Der var dommere fra Østrig, Island og Norge og rytternes placeringer fra stævnet kan bruges til at kvalificere sig til DM samt sætte dem på verdensranglisten.   Kilde: Nordjyske.dk Forsidebilledet er et arkivfoto fra JP-Photo.dk