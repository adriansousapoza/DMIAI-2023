Heste-trukket brændeflækker   VIDEO
2014-03-03T13:11:01
Hvorfor bruge strøm på et løbebånd til heste, eller endnu mere på en 'horsewalker', når nu en hest i stedet kan producere drivkraft til at producere varme, og samtidig få motion og spare strøm? For dem der slet ikke har adgang til strøm, er det samtidig vejen, at få nem varme i kaminen.   Lyder det forvirrende, så se med her.   En innovativ russisk mand har udviklet en brændeflækker, der aktiveres af en trædemølle til heste. Det 30 sekunder lange video-klip publiceret på websiden Liveleak.com, viser, hvor effektiv den hestetrukne brændeflækker reelt er til at flække brænde.   Præcist hvordan denne storm-P maskine virker, fremgår ikke helt tydeligt, men det ses, at hestens anstrengelser på trædemøllen, overføres til brænde-flækkeren ved hjælp af det aggregat der kan ses i videoen. Hesten forekommer helt upåvirket af sin rolle i denne mærkelige anordning, og trasker ufortrødent derudaf, ligesom sine medbrødre i ridesportsverdenen - dog med et andet formål.   Hvis manden samtidig skulle ønske sig en hviledag, ja, så kan hesten motionere sig selv, uden at det giver ham yderligere omkostninger.        Billede fra videoen, der viser trædemøllen i funktion.  