Så er det tid til ECCO Cup
2012-02-29T22:00:39
Det er tid til ECCO Cup igen, og turneringen for 2012 skydes i gang i denne weekend. Det er Sundeved Rideklub, der afvikler 1. kvalifikationsrunde for juniorer, ungryttere og U25, mens 1. kvalifikationsrunde for ponyrytterne (kat. I og II) afvikles hos Aarhus Rideklub. Begge stævner varer fra 2. - 4. marts.   ECCO Cup - for talentudviklingens skyld Formålet med ECCO Cup er at fremme den danske dressurelite inden for dressursporten, så ekvipagerne kan dygtiggøre sig mod internationalt niveau. ECCO Cup'en strækker sig fra kat. II-ponyer til U25 Grand Prix, hvilket skal sikre en rød tråd i de unge talenters karriere. Med en præmiesum på over 160.000 kr. er ECCO Cup Danmarks største ridesportsturnering. ECCO Cup rides årligt over tre kvalifikationsrunder og en finale.   ECCO Sko A/S   Om ECCO Cup 2011   Sundeved Rideklub   Aarhus Rideklub   Kilde: DRF