Korrekt dressurridning – spændende temaaften i jeres klub
2014-10-16T00:16:51
Arrangér en spændende temaaften i jeres klub. Med udgangspunkt i en film om korrekt dressurridning giver vi nu klubberne mulighed for at arrangere en anderledes og lærerig temaaften for medlemmerne.   Dressur er en spændende og inspirerende sport i konstant udvikling, og i Dansk Ride Forbund arbejder vi altid for at udvikling og hestevelfærd følges ad - rigtig ridning på hestens præmisser.   Vi er opmærksomme på den store interesse, der er for dressuren - også når der forekommer episoder, der skaber debat. Derfor har vi produceret en video om korrekt dressurridning på alle niveauer - både i elevskolen og gennem hestens udvikling fra ungheste- til Grand Prix-klasser. Se en teaser for filmen her.    Filmen kan blive en del af en spændende aften i jeres klub, hvor en af vores ambassadører (liste offentliggøres snarest) kan komme og give jer et interessant indblik i dressurens kerne med filmen som omdrejningspunkt. Der vil også være mulighed for at få besvaret spørgsmål og deltage i en god og konstruktiv debat. Vores ambassadører er et engageret korps af nogle af vores dygtige dressurdommere, og klub-arrangementet er tilrettelagt, så alle - ryttere, TD'er, dommere og frivillige - kan få en nyttig viden med hjem.   Selve filmen varer knap en time, og med foredrag, spørgsmål og debat vil hele arrangementet vare ca. 2½ - 3 timer.   Arrangementet kan bestilles her.    Filmen er produceret i samarbejde mellem 5* FEI-dommer Leif Törnblad, Dream Sports Horses og Dressurudvalget. I den forbindelse skal rettes en varm tak til de medvirkende fra Falsterbo Horse Show, Broholm Rideklub, Ringsted Rideklub, Frederiksværk Rideklub og Noagaard Rideklub. Uden jer ville det ikke være muligt.   Glæd jer til at se filmen - den er flot og spændende og kan danne basis for alletiders klubaften.   Dansk Ride Forbund v. Dressurudvalget   Se mere herPressemeddelelse: DRF   Forsidefoto: JP-Photo.dk