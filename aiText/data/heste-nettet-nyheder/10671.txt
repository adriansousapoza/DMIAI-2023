Starten er gået på World Cup finalen i Lyon
2014-04-19T01:56:35
I dag var der den 1. afdeling af Longines FEI World Cup finale. Den 1. afdeling er kvalificerende til 2. afdeling af finalen i morgen og 3. afdeling på mandag. I den 1. afdeling lægges der ud i 150 cm i metoden jagtspringning, hvilket vil sige, at det er den med den hurtigste tid, som bliver vinder af klassen. Får man et nedslag undervejs, omregnes det til 4 strafsekunder pr. nedslag, som pålægges ridtes tid. Resultatet bliver omregnet til point, hvor vinderen af dagens afdeling medtager 41 point til i morgen, nr. 2 medtager 39, nr. 3 medtager 38 point og så fremdeles går det nedaf på resultatlisten da der i alt er 40 til start i World Cup finalen. Det betyder, at dagens ridt et afgørende resultat for det samlede resultat på mandag. Det medførte, at der blev redet godt til af de enkelte ryttere. Efter nogle super spændende runder, endte det med at blive Pius Schwizer fra Schweiz på Quidam de Vivier der løb af med dages sejr i tiden 63,37 sek. Nr. 2 blev Patrice Delaveau fra Frankrig på Lacrimoso HDC i tiden 63,67 sek og Ludger Beerbaum på Chaman blev nr. 3 i tiden 65,54 sek. 4. pladsen blev besat af den olympiske guldvinder fra London 2012 Steve Guerdat og Nino des Buissonnets i tiden 66,06. Det lykkedes en enkel rytter at ride hurtigere end Patrice Delaveau i tiden 62,40 sek, men da det blev til et rigtig ærgeligt nedslag sluttede tiden på 66,40 sek, og han endte på en 5. plads efter dagens ridt. Link til resultatet af 1. afdeling af Longines FEI World Cup finale 2014 kan ses HER. Da der er mulighed for rytterene at skifte hest mellem 1. og 2. afdeling af World Cup finalen, er der flere ryttere, der har valgt at benytte sig af denne mulighed. Det betyder bl.a. Pius Schwizer i stedet skal ride Toulago og at Ludger Beerbaum tager Chiara i morgen. Rytterne medtager naturligvis stadig deres fejl til 2. afdeling, selvom at de har skiftet hest. Startlisten for i morgen kan ses HER. Det er muligt at se World Cup finalerne i både dressur og spring fra Lyon mod betaling på www.feitv.org.