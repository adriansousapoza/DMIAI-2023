4. runde i Nations Cup uden Danmark
2017-06-22T16:45:14
Når den fjerde runde i Nations Cup i dressur skydes i gang i Rotterdam i dag, bliver det uden Danmark, der ellers har lagt sig i spidsen for den Transatlantiske del af Nations Cup serien. Det bliver i stedet 7 andre lande, der skal kæmpe om den populære titel   Danmark fører Nations Cup 2017 Danmark har lagt sig i spidsen i denne sæsons Nations Cup afvikling i den transatlantiske del af Nations Cup serien, efter afviklingen af den seneste afdeling af Nations Cup på dansk jord tidligere på måneden, hvor Danmark vandt suverænt (se her) og hermed lagde sig i spidsen for konkurrencen.   Med en samlet pointsum på 439,406 ligger det danske hold for nuværende foran Finland med 414,494 efterfulgt af Holland med 413,897 og med USA på fjerdepladsen med 410,220 point, men det kan hurtigt ændre sig markant når først konkurrencerne i Rotterdam i de kommende dage bliver afviklet.    Fjerde runde uden dansk deltagelse Når den fjerde ben skydes i gang i disse dage i turneringen i Nations Cup i Rotterdam bliver det nemlig uden Dansk deltagelse. Det bliver syv lande der i stedet skal kæmpe om at overtage føringen fra Danmark i den attraktive turnering, der har gennemgået store programmæssige ændringer i år, hvor det er 69. gang at turneringen afvikles.   Det bliver Holland, Tyskland, Storbritannien, Belgien, Frankrig, Sverige og USA, der i de kommende dage skal kæmpe ved det femstjernede CDIO stævne, om at overtage den danske føring i dette års turnering.   Det bliver uden tvivl en spændende turnering, hvor de klassisk stærke nationer skal dyste om sejren, og hvor de møder nogle af de enkelte nationers bedste og for tiden stærkeste ekvipager. Dette også selvom der er rykket lidt rundt på holdene og sammensætningen af ekvipager, på grund af at nogle af de mest fremtrædende heste har skiftet nationalitet - heriblandt er flere solgt til Danmark.   Amerikansk titel forsvar Det amerikanske hold skal forsvare deres sejr i Nations Cup fra sidste år og vil bestå af udelukkende kvindelige ryttere: verdensranglistens nr. 4. Laura Graves på Verdades, OL bronzevinder Kasey Perry-Glass på Gørklitgårds Dublet, Olivia LaGoy-Weltz på Lonior, for hvem det er deres første Nations Cup deltagelse uden for hjemlandet, og ikke at forglemme Dawn White-o'Connor, der har overtaget ridningen af Legolas efter Steffen Peters.   Hollændere på hjemmebane På hjemmebane og nuværende 3'er i Nations Cup turneringen i år ligger det hollandske hold med Edward Gal på Glock's Voice, Hans Peter Minderhoud på Gock's Johnson TN, Madeleine Witte-Vrees på Cennin og Diederik van Silfhout.   Følg med i Nations Cup i Rotterdam her, ligesom det også dækkes af FEI TV       