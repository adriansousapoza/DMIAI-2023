Unge og voksne nu sammen på HN
2012-12-15T23:31:14
      Heste-Nettet har i mange år haft et særligt område for juniorer - Junior HN. Alligevel er de unge i stigende grad sprunget over hegnet til de øvrige områder på Heste-Nettet. Og egentlig meget naturligt, da de unge brugere er mindst ligeså seriøse omkring deres hobby som deres ældre medbrugere.     Vi har derfor taget konsekvensen og afviklet Junior Heste-Nettet samtidigt med at vi har nedsat aldersgrænsen for at oprette annoncer på Markedspladsen fra 15 til 12 år.   Nogle debatfora fra Junior Heste-Nettet flytter ind på Ryttersnak, hvor "Hyggeforum" bliver til "Juniornettet" og "Junior 15+" bliver til "Vi unge (kun for 15-24 år)". Forummet "Ridelejre" fortsætter med uændret navn, samtidigt med at ridelejrene er rykket ind som ny kategori på fagbogen. De øvrige JHN debatfora er arkiveret, iøvrigt sammen med Læsehestens bogforum.   Vi ser frem til at unge og voksne nu kan færdes på lige fod overalt på Heste-Nettet.