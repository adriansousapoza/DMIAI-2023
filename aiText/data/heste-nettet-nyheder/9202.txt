Ridesporten ved OL i Paris i 1900
2012-08-01T15:26:28
Ridesporten havde sin OL-debut i Paris i år 1900. Dengang blev der konkurreret i fire discipliner af ridesporten, hvoraf ingen af dem ses ved OL i dag.   Polokonkurrencen blev redet af fire hold bestående af spillere fra Storbritannien, Frankrig, Mexico, Spanien og USA.   I Grand Prix Jumping, hvilket svarer til ridebanespringning i dag, var der tilmeldt 45 equipager men kun 37 deltog. Første- og andenpladsen blev taget af ryttere fra Belgien (1. Aimé Haageman på Benton II, 2. Georges van der Poele på Winsor Squire), mens en fransk rytter, Louis de Champsavin på Terpsichore, fik tredjepladsen.   Højdespringningskonkurrencen endte uafgjort mellem den franske rytter Dominique Gardere på Canela og italienske Gian Giorgio Trissino på Oreste, der begge sprang 1,85 meter, og bronze blev givet til Konstant van Langendonck fra Belgien, hvis hest, Extra Dry, klarede 1,70 meter.   Dog var Konstant van Langendonck og Extra Dry i stand til at trække guldet hjem i længdespringskonkurrencen, hvor de sprang 6,10 meter. Trissino og Oreste vandt sølv med 5,70 meter, og M. de Bellegarde fra Frankrig vandt bronze med et 5,30 meters spring med sin hest Tolla.   Kilde: Wikipedia