Don Romantic-søn aflivet
2012-02-10T15:00:02
En af Sveriges mest succesfulde unghest i dressur, Greetings, blev i går aflivet.  Greetings e. Don Romantic/Nocturne, opdrættet af Malin Erlandsson og ejet af Ingrid Nyström, brillerede allerede som føl og vandt følfinalen i Tingsryd. Den smukke skimmel var også i finalerne i unghesteklasserne og repræsenterede Sverige ved UVM både som 5 og 6 års.  Ingrid Nyström har gennem årene modstået store bud på den imponerende unghest, ligesom hun fastholdte Sandra Sterntorp som rytter på hesten.  Den 8-årige Greetings har i længere tid lidt af problemer forårsaget af en defekt nervebane i halsen. Dette skulle kunne opereres og derfor blev hesten fornyligt transporteret til Tyskland. Desværre gav operationen komplikationer, der gjorde, at Greetings måtte aflives.   Video