Maik Kohlschmidt skal være chefberider hos JJ Horses
2012-01-19T19:00:02
Maik Kohlschmidt er 26 år gammel, kommer fra Berlin og uddannet berider fra Neustadt-Dosse. Han har de seneste to år været ansat som rytter hos Helgstrand Dressage. Nu flytter tyskeren længere nord på, idet Maik Kohlschmidt fra 1. februar er ansat som chefberider hos JJ Horses.  Maik Kohlschmidt er blandt andet tidligere øst-tysk juniormester i både spring og dressur. I Danmark har vi ofte oplevet ham som rytter på både unge hingste, championatshest samt i konkurrenceklasser op til Grand Prix dressur.  JJ Horses vil med ansættelsen af Maik tilbyde tilridning, undervisning og formidling af heste for nye og gamle kunder. Se mere om JJ Horses her.