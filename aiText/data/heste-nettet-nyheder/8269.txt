Få en plads på anerkendt heste-rådgiveruddannelse
2011-11-21T18:51:54
Bliv hestevelfærdsrådgiver på 17 måneder hos Center for Dyreterapi. Nyt hold starter til januar.   Drømmer du om at behandle og træne heste, eller vil du gerne have bedre styr på dine egne hjemme i stalden? Ja, så er chancen der allerede efter nytår. I januar starter et ny hold op som hestevelfærdsrådgiver hos Center for Dyreterapi i Hirtshals. Uddannelsen er den første af sin art herhjemme, der har fået det europæiske Pet bc-stempel (Pet Education Training and Behaviour Council). Chef for uddannelsen er Bettina Hvidemose, der sammen med eksperter som blandt andet dyrlæger og dyrekiropraktorer guider de studerende igennem det 17 måneder lange forløb: -Uddannelsen er bygget op omkring weekendkurser og så skal man regne med 5-10 timers hjemmearbejde hver uge og to større skriftlige opgaver. Hele forløbet sluttes af med en praktisk og skriftlig eksamen, fortæller Bettina Hvidemose.   Grundig og praktisk Uddannelsen starter med tre weekendkurser med hestens indlæringspsykologi og adfærd. Derefter følger pædagogik og indlæringspsykologi i praksis, hvor der blandt andet bliver arbejdet med klikkertræning og horsemanship. Siden er der kurser i sygdomslære og pleje, anatomi, gymnastisering af hesten fra jorden, centreret ridning og ernæring.  Det er hårdt, men godt siger en tidligere studerende: - Man skal regne med en del arbejde - og det er til tider hårdt, men jeg har lært utrolig meget. Sammenlignet med andre dyreuddannelser jeg kender, er den her meget grundig teoretisk. Samtidig gør Bettina utrolig meget ud af den praktiske del. Det betyder, at vi har afprøvet og testet al teorien af i praksis. Det er en kæmpe fordel og tryghed, når vi selv skal i gang som behandlere, siger Lene Kristiansen fra Silkeborg, der regner med, at hendes nye uddannelse bliver hendes kommende levevej. Fakta om uddannelsen: Uddannelsen som hestevelfærdsrådgiver, giver dig mulighed for at undervise og træne dine egne og andres heste. Uddannelsen kommer igennem indlæringspsykologi og adfærd, pædagogik, gymnastisering fra jorden, centreret ridning, ernæring og hove - hvert forløb er knyttet sammen med praktiske øvelser. Uddannelsen strækker sig over et 17 måneders forløb. Har du lyst til at arbejde videre med mere komplicerede emner som angst og aggressiv adfærd, er det muligt at tage en overbygning som adfærdsterapeut, der varer to år yderligere.   Fakta om udannelsesleder Bettina Hvidemose: Bettina Hvidemose er ejer af Center for Dyreterapi i Hirtshals og leder af uddannelsen som hestevelfærdsrådgiver og hundeadfærdsinstruktør. Hun er eksamineret dyreadfærdsterapeut fra Etologisk Institut, hvor hun også har taget uddannelsen som heste- og hundeejerinstruktør. For at få mere viden, har hun fulgt en lang række kurser i Kranio Sakral Terapi hos Stanley Rosenberg Instituttet i Silkeborg og København. Hun har videreuddannet sig indenfor ernæring og massage hos Bjarne Spens på Sjælland og suppleret med mere specialiseret KST-undervisning hos Tove Nielsen, Naturgården. Hun tager løbende nye kurser for at forbedre og opdatere sin viden, blandt andet inden for akupunktur og kinesiologi. Bettina har siden 2004 været ansvarlig for sæltræningen på Nordsøen Oceanarium. Hun samarbejder med både dyrlæger og kiropraktorer, og giver massage, kinesiologi, laser og kraniosakralterapi. Hun er desuden forfatter til bøgerne "Indlæringspyskologi for hest og rytter" og "Hundeforståelse - I teori og praksis". Begge bøger kan købes på www.dyreterapi.dk   Læs mere om uddannelsen på www.dyreuddannelser.dk       Tekst: Helle Møller Riis, redigeret af Catharina Sahl-Tjørnholm