ECCO Cup finalen alligevel reddet
2020-12-08T20:22:17
U25-finalen i ECCO Cup er alligevel reddet. Finalen rykker fra Solrød Rideklub til Vejle Rideklub   Aflysning afblæst Efter gårsdagens pressemøde blev det besluttet at aflyse finalerne i hhv. Bundgaard Byg Cup og ECCO Cup for U25-rytterne, der skulle have været afholdt hos Solrød Rideklub i den kommende weekend, idét Solrød Kommune er blandt de 38 kommuner, der er blevet pålagt yderligere restriktioner frem til den 3. januar 2021.   Efterfølgende har Vejle Rideklub, som ikke er beliggende i én af de berørte kommuner, dog tilbudt at overtage ECCO Cup-finalen for U25-rytterne, og derfor bliver årets finale altså alligevel afviklet i weekenden.  "Vi er super glade for, at Vejle Rideklub har tilbudt at hjælpe, så det alligevel kan lykkes af få afviklet U25-rytternes finale i årets ECCO Cup. På den måde får vi afsluttet hele turneringen i år på bedst mulig vis", udtaler Klub & Sportschef i Dansk Ride Forbund, Anne Silfwander. Hvorfor ECCO Cup og ikke Bundgaard Byg Cup? Grunden til, at det kan lade sig gøre at afvikle finalen i Vejle og ikke i Solrød er, at Vejle Rideklub ikke er berørt af de yderligere restriktioner, samt at deltagerne heller ikke kommer fra berørte kommuner. I forhold til Bundgaard Byg Cup er der desværre flere af deltagerne, der kommer fra én af de 38 kommuner med yderligere restriktioner, og i sådanne tilfælde opfordrer myndighederne som bekendt til, at man ikke deltager i konkurrencer i kommuner, der ikke er omfattet af de pågældende restriktioner.Propositioner ligger klar på Go! Som vanligt skal tilmelding ske via DRF Go!, hvor propositionerne allerede nu ligger klar: go.rideforbund.dk/staevnekalender/ vis-staevne?EventId=Prop00038102         U25-finalen i ECCO Cup er alligevel reddet. Finalen rykker fra Solrød Rideklub til Vejle Rideklub. (Arkivfoto: JP-Photo.dk