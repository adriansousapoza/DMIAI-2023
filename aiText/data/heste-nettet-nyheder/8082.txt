Kürten sejrede i 7-års finalen
2011-09-25T23:30:34
Den irske toprytter Jessica Kürten trak det længste strå i eftermiddagens VM finale for de 7-års heste. På Cor Dela Rossa Z (Zang. e. Cor d'Almé I Z/Ahorn) red Jessica fejlfrit og hurtigst i omspringningen og henviste tyske Daniel Deusser med Casquino (Holst. e. Cash and Carry/Quinar) og Christian Ahlmann med Tabou Z (Zang. e. Treasure Z/Caretano) på hhv. 2. og 3. pladsen. Finske Nina Fagerström placerede NLS Coole Al Clover (Ish. e. Aldatus Z/Clover Hill) på 4. pladsen foran hollandske Ruben Romp på Rafaello of San Giovanni (SI e. Cento) på 5. pladsen. Christian Schou fik to nedslag på Balougraph (Westf. e. Balou du Rouet/Pilot) i hovedrunden og sluttede dermed som nummer 17. I finalen for de 6-års heste kunne hollandske Gerben Moorsink ride Carthageno (Zang. e. Carthino Z/Burggraaf) til sejr foran tyske Joachim Heyer der både red 2. og 3. pladsen i hus på hhv. Cum Laude (Westf. e. Cayetano L/Pilot) og Chattanooga (Westf. e. Cornet Obolensky/Pilot). Hollandske Monique van den Broek red Ronaldo de la Pomme (SF e. Stakkato/Darco) ind på klassens 4. plads mens østrigs Robert Puck måtte nøjes med 5. pladsen på Amarilles (KWPN e. Mermus/Lester). Klassens eneste danske deltager, Søren Møller Nielsen red Canon Ask (DV e. Carson Ask/Kannan/Freibeuter opdrætter Stutteri Ask) i finalen, men et enkelt nedslag i hovedrunden holdt dem ude af omspringningen og de sluttede som nummer 18. Sideløbende med VM for ungheste, afviklede man på Zangersheide det belgiske mesterskab for seniorer. Maurice van Roosbroeck sejrede efter to fejlfrie runder på hesten Dylano (AES e. Cento Lano/Athlet Z). Jos Lansink sluttede med sølvmedaljen om halsen efter et enkelt nedslag i anden runde på King Kolibri (Hann. e. Kolibri/Libero H) mens den blot 18-årige Nicola Philippaerts tog sig af bronzemedaljen på Carlos V.H.P. Z (Zang. e. Chellano Z/Voltaire). Nicolas tvillingebror, Olivier Philippaerts landede på 5. pladsen med Cabrio van de Heffinck (Holst. e. Cassini I/Calato). Nicola og Olivier Philippaerts er sønner af den belgiske toprytter Ludo Philippaerts. Se alle resultater fra konkurrencerne på Zangersheide i dette link