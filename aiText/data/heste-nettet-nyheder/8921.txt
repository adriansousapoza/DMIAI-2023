Johnny Depp hævder, at en hest reddede hans liv
2012-05-19T12:30:02
Hollywoodstjernen Johnny Depp hævder, at en hest reddede hans liv, efter han faldt af under optagelserne til den kommende westernfilm "Lone Ranger".   Ifølge skuespilleren var det stærke bånd, han havde bundet med heste, grunden til at hesten reagerede instintivt for at sikre, at hans fald ikke blev så slemt, som det kunne være blevet.   Johnny, der er 48 år, har sagt til Daily Mirror: "Jeg er heldig stadig at være her. Jeg har lavet en del film på hesteryg, og jeg er faldet af nogle gange, men denne gang var det voldsommere."   "... Jeg blev slæbt over 20 meter efter hesten, og til sidst sprang hesten bare over mig og fik strejfet mig med sine bagben."   "Jeg havde et godt forhold til hesten, Scout, og når jeg ser optagelserne, kan jeg se, at Scout reddede mit liv."   Johnny spiller Lone Rangers indfødte amerikanske makker, Tonto, i filmen. Filmen forventes at få premiære i 2013.   Kilde: Horse & Hound  Arkivfoto: JP-Photo.dk