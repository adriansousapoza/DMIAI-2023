19. december - Kager, konfekt, kartofler (JHN-julehesten)
2012-12-19T00:15:01
   Mad! Julemad! Jeg holder mig til en småkage og alt det, jeg plejer at spise. Men de mennesker der bor her, og alle dem der kommer her i stalden, de taler godt nok meget om, hvad de skal have at spise til jul! And, gås, flæskesteg, skinke, medisterpølse, grønlangkål, rødkål, brunede kartofler, hvide kartofler, sovs, halve æbler med géle, konfekt, småkager, clementiner, nødder og meget, meget andet. Får mennesker ikke kolik? Hvad skal I have at spise, dér hvor du holder juleaften? Min staldpasser er i dag inviteret over på nabogården til svensk julemad. Jeg tror ikke det er så godt hun gik derover, for hun glødede nærmest af feber.     For nogle dage siden så jeg, at aldersgrænsen for at kunne annoncere på Markedspladsen er sat ned til 12 år. Det passer mig fint, for jeg har nogle ting jeg er vokset fra, som jeg gerne vil sælge. Men hvordan sørger jeg for, at det så vidt muligt bliver en god handel for både mig og den person, der køber mine ting?           Læs alt om Junior-HN julekonkurrencen her: www.heste-nettet.dk/info/ jhnjulekalender2012/