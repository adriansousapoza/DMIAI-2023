Damon Hill sikrede GULD til Tyskland
2013-08-22T14:12:00
Helen Langehanenberg og Damon Hill var sidste afgørende rytter, og med et fantastisk ridt til 84,377 % har Tyskland sikret deres EM-guldmedalje for hold.   Damon Hill er som altid ren elegance og elastik på en dressurbane, og med kun 1,565 % -point op til 1. pladsen og Charlotte Dujardin, synes intet givet på forhånd, når rytterne på søndag skal kæmpe om de individuelle medaljer.  Det guldvindende tyske hold bestod af: Fabienne Lütkemeier og D´Agostino med 73.237 %. Isabell Werth og Don Johnson FRH med 75.213 %. Kristina Sprehe og Desperados FRH med 75.061 %. Helen Langehanenberg og Damon Hill NRW med 84.377 %.  Holland kunne med hele 2 ridt over 80 % fra Adelinde Cornelissen og Edward Gal, oppebære sølvmedaljen for hold. Det sølvvindende hollandske hold bestod af:  Danielle Heijkoop og Kingsley Siro med 70.228 %. Hans Peter Minderhoud og Glock´s Romanov med 71.353 %. Edward Gal og Glock´s Undercover med 81.763 %. Adelinde Cornelissen og Jerich Parzival med 80.851 %.  Bronzemedaljen gik til det engelske hold, takket være klassens vinder, Charlotte Dujardin med 85,942 %, idet holdet også omfattede klassens sidstplacerede rytter, Gareth Hughes med 60,866 %.  Det bronzevindende engelske hold bestod af: Gareth Hughes og Stenkjers Nadonna med 60.866 %. Michael Eilberg og Half Moon Delphi med 72.264 %. Carl Hester og Uthopia med 75.334 %. Charlotte Dujardin og Valegro med 85.942 %.  Det danske hold måtte tage til takke med fjerdepladsen ved dette EMs holdkonkurrence. Bedste danske rytter blev Nathalie og Digby. Nathalie har forud for dette EM bebudet at dette bliver det sidste mesterskab for 16-årige Digby, da hun ønsker at Digby skal slutte på toppen, hvilket i høj grad bliver tilfældet. Spørgsmålet er om vi kan undvære Digby, som igen har vist sig at være det danske holds flagskib.  Det danske hold bestod af: Lone Bang Larsen og Fitou L med 68.875 %. Andreas Helgstrand og Akeem Foldager med 72.720 %. Anna Kasprzak og Donnperignon med 75.881 %. Nathalie zu Sayn-Wittgenstein og Digby med 76.003 %.    Helen Langehanenberg og Damon Hill NRW (Arkivfoto: JP-Photo)