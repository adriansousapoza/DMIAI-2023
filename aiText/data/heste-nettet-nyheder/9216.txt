DRF nedlægger genstridig portal
2012-07-27T13:55:08
DRF's meget omtalte portal må nu lade livet, efter man har indset, at den ikke lever op til de krav og forventninger, rideforbundet havde til det.   Portalen samlede online stævnetilmelding, ponymåling og registrering af konkurrenceheste med mere.   "Portalløsningen overfor vores cirka 8.000 brugere er meget tung og ikke særlig brugervenlig at arbejde med, og performance er meget dårlig," siger Jens-Erik Majlund, Generalsekretær i Dansk Ride Forbund til computerworld.dk.   DRF arbejder nu på en ny løsning ud fra en prioriteret liste, så de kan få åbnet for nogle af de ting, de mangler - blandt andet resultatlister, udsøgning af officials, brugervenlighed og højere hastighed.   Kilde: Computerworld.dk   Forsidebillede: JP-Photo.dk