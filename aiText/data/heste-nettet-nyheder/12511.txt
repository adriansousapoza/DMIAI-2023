Tina Lund har fået en datter
2016-10-27T16:06:38
Tina Lund har d. 26-10 klokken 17.25 lokal tid, født en pige på 3385 gram og med en længde på 49 cm. Beskeden er lagt ud på Tina Lunds fan side på facebook, og tilsyneladende er alt gået godt. Den lille pige kommer til at hedde Lilly, har Tina Lund tidligere udtalt på sin blog. Navnet Lilly er et familienavn, da Tinas mormor hed Lilly, og hendes mor har Lilly som mellemnavn. Derudover starter det med L ligesom Louis, parrets 4 år gamle søn, og så har det endda også fem bogstaver som storebrors navn. Der er også tænkt lidt ind i fremtiden med navnet Lilly, det er nemlig let at udtale både på dansk og Engelsk. Og det er måske meget smart hvis nu den lille pige ender med at træde i mors eller fars fodspor.  Lilly kommer til at starte sit liv i Dubai hvor familien bor til daglig. Hjemrejsen til Danmark er tidligere udskudt, og med den succes parret har i Dubai, er det ikke sikkert de vender hjem lige med det første. Tina Lunds far bor også i Dubai, hvor han hjælper parret med Louis, når parret er på arbejde, så mon ikke også han bliver i Dubai nu der er endnu mere at holde styr på.