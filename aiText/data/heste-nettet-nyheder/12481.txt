Suveræne Victoria’s Secret vandt 5-års finalen
2016-10-21T19:44:52
UVM verdensmesteren Victoria's Secret var i forvejen udnævnt til storfavorit i 5-års klassen ved DRF's Dressurchampionat. Hoppen formåede om nogen at indfri de høje forventninger og sikrede sig suverænt sejren i 5-års klassen i DRF unghestechampionaterne, fredag ved Odense Horse Show   Victoria's Secret har hele pakken Anna Kasprzak's nyerhvervede verdensmester hoppen Victoria's Secret e. Vitalis / Fidermark, var i forvejen udnævnt til storfavorit i 5-års klassen ved DRF's Dressurchampionat. Var det ikke klart for alle i forvejen, så var det tydeligt at mærke på stemningen i hallen, da ekvipagen trådte ind i arenaen. Ekvipagen har med rekordtid vundet stor popularitet i dressurkredse og forventningerne til et nye makkerpar er allerede tårnhøje. Ikke desto mindre formåede ekvipagen om nogen at indfri alle forventningerne.   Ud fra de efterfølgende dommerkarakterer at vurdere, så delte dommerne umiddelbart publikums begejstring. Med en samlet karakter på 9.800 og hele fire 10-taller vandt Kasprzak og Victoria's Secret suverænt finaleklassen. Tavlen viste 10 i trav, galop, ridelighed og kapacitet, mens ekvipagen måtte 'nøjes' med et enkelt 9-tal i skridt. Dommerne roste samarbejdet mellem hest og rytter og de ovenud rosende kommentar blev sluttet af med følgende bemærkning "Den hest, den har det hele!".   Succes for Betina Jæger Jensen Betina Jæger har et rigtigt travlt stævne ved Odense Horse Show. Hun hele to heste kvalificeret til denne finaleklasse, nemlig hingsten Quantum Touch e. Quaterback / Royal Dance og hoppen Flora e. Floriscount med trakehner hingsten Hohenstein til morfar, og hun skulle oprindeligt også have redet Victoria's Secret, hvis ikke hoppen kort efter ankomsten til Danmark var blevet solgt videre til Anna Kasprzak (se her). Resultatet fra 5-års finalen, kunne hun dog ikke andet end at være tilfreds med.   Quantum andenplads i 5-års klassen Quantum Quarterback / Royal Dance opnåede en andenplads i 5-års klassen med en samlet score på 8.980. Hingsten opnåede bl.a. en score på 9,7 i trav og 9,2 i kapacitet, men måtte så nøjes med 8,0 i trav. Alligevel var det nok til at sikre dem en flot andenplads i klassen.   Flora flot tredjeplads Hoppen Flora e. Floriscount / Hohenstein, der var Betinas Jægers anden hest i klassen gjorde det ligeledes formidabelt og med en samlet pointsum på 8,700 og bl.a. 9,5 i trav og 9,0 i kapacitet og ridelighed, var det tilstrækkeligt til at sikre ekvipagen en flot tredjeplads i klassen, hvormed Betina samtidig henviste sin egen chef Andreas Helgstrand til 4. pladsen.   De øvrige placeringer i finaleklassen for 5-års heste kan ses her      Pointtavlen efter Anna's ridt på Victoria's Secret ( forsidefoto: Dariusz Foto)  