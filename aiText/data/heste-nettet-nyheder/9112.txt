Nicoline Graff suveræn vinder af NM i dressur
2012-07-01T22:09:24
Den sidste mesterskabsklasse ved NM i Finland var ungrytternes kür, og her blev det igen til en dansk sejr til Nicoline Graff. Sølvmedaljen gik til Christina Møller, mens norske Catharina Lorentzen Lund sikrede sig bronzemedaljen.    Fantastisk ridt af Nicoline Graff Søndagens sidste mesterskabsklasse ved NM i Finland var ungrytternes kür, og her viste Nicoline Graff og hesten Sandagergaards Lorentino en særdeles flot kür, der blev belønnet med hele 76,00 %. Christina Møller på Wizard of Oz scorede 72,725 %, hvilket gav dem sølvet, mens norske Catharina Lorentzen Lund og Zidana Arkide opnåede 72,450 % og en bronzemedalje. Anja Bodé på Atterupgaards Valdemar fik 70,700 % for deres kür, hvilket gav en placering som nummer 5 i mesterskabet. Med 68,350 % sluttede Line Tange Jacobsen og Cinnamon V på en 8. plads i dagens klasse.   NM ved Finnderby   Kilde: DRF  Nicoline Graff og Sandagergaards Lorentino (Arkivfoto: JP-Photo)   