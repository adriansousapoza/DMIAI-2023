Opdateret: Championat i Holstebro resultater
2013-06-23T09:19:12
  Holstebro Rideklub afholdte igår championatskvalifikation for 4-, 5- og 6-års dressurheste     I et stort hold 4-års med 40 heste til start fik hele 15 en samlet karakter på 8 eller derover og er dermed kvalificeret til mellemrunden.   Vinder af klassen blev den nykårede hingst Adrenalin Firfod e. Skovens Rafael/Zakmiak Firfod, opdrættet hos Stutteri Firfod og ejet af Priess Horses A/S, redet af Lotte Skjærbæk. Han opnåede samlet hele 9,36 fordelt på 9,5 i trav, 8,8 i skridt, 9,5 i galop, 9,5 i ridelighed og 9,5 i kapacitet. Adrenalin Firfod blev kåret ved DVs efterkåring i april efter at have vundet 35-dages testen med 810 point samlet.   På andenpladsen kom den første af de i alt 5 afkom efter Blue Hors Zack, der blev kvalificeret til mellemrunden i denne afdeling af 4-championatet, nemlig Zacho Søholm (mf. Solos Landwind) opdr. Jette Søholm Petersen, redet af Betina Jæger Jensen. Han opnåede samlet 8,78 point.   Ind på tredjepladsen med 8,64 kom Zalto e. Blue Hors Zack trukket på en helsøster til Blue Hors Don Romantic og derfor med Blue Hors Don Schufro til morfar. Han er ejet og opdrættet af Blue Hors ApS og blev fremstillet af Blue Hors-rytter Thomas Lassen.     I 5 års klassen blev der til gengæld kun uddelt 3 adgangsbilletter til mellemrunden. Overlegen vinder af af klassen blev Hotline-datteren Ankulgårds Rena (mf. Blue Hors Don Schufro) opdr. Andreas Gregersen, ejet af Blue Hors og redet af Thomas Lassen. De fik samlet 8,94 fordelt på 9,0 i trav, 8,8 i skridt, 8,9 i galop, 9,0 i rideligt samt 9,0 i kapacitet.   På andenpladsen kom endnu et Blue Hors Hotline-afkom nemlig Count To Ten WN (mf. Coronado) opdr. Wagner og Nielsen, redet af Michael Nielsen. De opnåede samlet 8,22 point.   Tredjepladsen gik til Belriccio e. Belissimo M/Riccione, opdr. Stutteri Rosenlund, redet af Sune Damgaard Jensen med samlet 8,02     6-års klassen bød ligeledes på 3 kvalifikationer til mellemrunden. Vinder af klassen med samlet 8,32 blev Coquille e. Chequille/Davignon I, redet af Sissel Jørgensen. På en delt andenpladsen med samlet 7,9 kom Roy Jones e. Riccio/Fidermark redet af Sune Damgaard Jensen og Dream Time e. Blue Hors Don Schufro/Leandro med Sarah Thomsen i sadlen   Samlet resultat for klasserne kan ses her     Ankulgårds Rena e. Blue Hors Hotline redet af Thomas Lassen vinder af 5-års kvalifikationen i Holstebro       Videre til mellemrunden i 4-års  Videre til mellemrunden i 5-års     Videre til mellemrunden i 6-års 