Sejr til Andreas og Famaso på Broholm
2011-07-31T14:56:43
Det blev ikke til en DM deltagelse fra Andreas Helgstrand i år, men til gengæld var han til start i Bundgård Byg Cup´en, der blev afviklet ved DM stævnet på Broholm Gods, og her løb han altså i dag med sejren. Famaso e.Fürst Heinrich/Aletto og Andreas Helgstrand red en overbevisende sejr hjem, ved både at sejre i Intermediere I i Bundgaard Byg Cup på Broholm lørdag samt i søndagens Intermediere I Kür. Det var Susanne Barnow med Onassis e. Obelisk/Nimmerdoor der indtog andenpladsen, efterfulgt af Michael Søgaard på Matrix e.Milan/Mago xx på tredjepladsen. På de smukke omgivelser på Broholm Gods er DM finalen i dressur for seniorer i fuld gang, hvor Lisbeth Seierskilde og Jonstrupgårdens Raneur har føringen efter de indledende runder. Vi opdaterer nyheden hurtigst muligt med billeder.