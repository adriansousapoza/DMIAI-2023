Hattekonkurrence med mange deltagere 
2012-09-03T19:54:08
Den store hattekonkurrence på Damernes Dag på Klampenborg Galopbane fik nogle fantasifulde vindere. Mange damer i alle aldre havde søndag eftermiddag fundet vej til Klampenborg Galopbane til Damernes Dag, hvor der foruden flotte væddeløb også var flotte hatte og damer. Vinder i konkurrencen 'eleganteste outfit' blev Susanne Holse. Førstepræmien var et smykke fra Bolou, der også gav førstepræmien i konkurrencen om flotteste hat, som blev vundet Carina Lempert. Andenpræmien gik til Annie Brun. Dommer i konkurrencen var Jackie Navorro, der nød eftermiddagen på galopbanen, hvor hun spottede både flotte hatte og flotte heste.   Af Hestesportens Medier  Susanne Holse (eleganteste outfit), Carina Lempert (flotteste hat) og Annie Brun (andenpræmie flotteste hat) med dommer Jackie Navarro. Foto: US Photo.