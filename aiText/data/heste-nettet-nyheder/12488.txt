Spændende katalog til årets P.S.I. auktion i Ankum i Tyskland. 
2016-10-26T12:00:02
For 37. gang afholdes der P.S.I. auktion i Ankum i Tyskland. Kataloget er spækket med spændende heste med top afstamning, og måske kan din fremtidige grand-prix hest findes her? Det er ikke usædvanligt at heste solgt på denne auktion har potentiale til at gå hele vejen. Auktionen afholdes 3. og 4. december og kataloget er online nu.   52 spring- og dressurheste er udvalgt til kataloget af Paul Schockemöhle og Ullrich Kasselmann, der også er ejer af hestene. Mange af dem er aflev af de selv samme to, mens resten er købt som føl/åringer, og passet og plejet siden.  De 26 heste i dressurkataloget ligger i alderen fra 3-6 år, og flere af dem har afstamning helt i top. Bla. er der afkom efter Hotline, Sandro Hit, Sir Donnerhall I, Totilas og Fürstenball. Mere info om hestene og videoer finder du her.   Også 26 heste er der blevet plads til i springkataloget, og her spænder alderen fra 3-9 år. Også her er der heste med top afstamning, blandt andet kan det ses at avlerne har en stor forkærlighed for blandt andre Chacco Blue, Diamant de Semilly Balou du Rouet, Baloubet du Rouet og Calido. Mere info om hestene og videoer finder du her. 