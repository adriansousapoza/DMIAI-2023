Pararytterne i ilden i kür i dag
2016-09-16T09:46:16
I dag fredag går det løs med de sidste finaler med paradressurrytterne ved OL i Rio, nemlig med de individuelle kür finaler, hvor Danmark har alle 4 deltagende ryttere med og stemningen i den danske lejr er høj i håbet om yderligere medaljer til Danmark.   Sidste dag for Paradressuren I dag fredag den 16. september er paradressurrytternes sidste aktive dag, i PL og hermed også den sidste dag, hvor vi kan opleve vore paraolympiske ryttere på banen i Rio.   Vi kan imidlertid glæde os over at samtlige 4 deltagende danske ryttere er med i den individuelle kür finale og derfor alle får mulighed for at ride deres forberedte program.   Dagens program Konkurrencerne starter kl. 14.00 i eftermiddag, hvor Danmark allerede har to ryttere med i den første klasse grad III, nemlig Annika Lykke Dalskov Risum, som har startnummer 3 og Susanne Sunesen med start nr 5.   Næste danske rytter i ilden bliver Stinna Kaastrup i grad 1b ca. kvart over 18.00 og sidste rytter bliver Caroline Jensen i grad II, sidst på aftenen.   Programmet fremgår her: 14:00 Individuel kür - Grad III - dansk deltagelse - Susanne og Annika 15:10 Individuel kür - Grad IV - Ingen dansk deltagelse 18:00 Individuel kür - Grad Ib - dansk deltagelse - Stinna Kaastrup 19:10 Individuel kür - Grad Ia - Ingen dansk deltagelse 20:30. Individuel kür - Grad II - Dansk deltagelse - Caroline Jensen Følg med live her   