OL-hest Legolas elimineret fra Nations Cup
2017-06-23T02:58:30
USA's flagskib Legolas blev elimineret af danske Hans Christian Matthiesen i dyrlægekontrollen i forbindelse med det obligatoriske tjek forud for opstarten til den fjerde afdeling af Nations Cup dressur turneringen, der starter op i Rotterdam i dag. Det stækker det amerikanske hold, der er forsvarende titelholder af Nations Cup 2016   Skuffet Dawn for første gang i Europa med Legolas Det er en særdeles skuffet Dawn White-O'Connor, der må se sig henvist til tilskuerpladserne i stedet for at blive beskuet derfra, idet hendes hest Legolas, på hvem hun blot har dannet makkerskab med i 6 måneder (tidligere redet af Steffen Peters), blev elimineret i den frie trav under dyrlægekontrollen, og således ikke får lov at starte. Det skulle ellers havde været ekvipagens debut sammen på europæisk grund.   Dansk dommer eliminerer amerikaneren Det var FEI dommeren ved C, der ringede med klokken under den anden frie trav fra ekvipagen, der forekom uren og som slutteligt udløste udelukkelsen.    Dommeren var ingen mindre end danske Hans Christian Matthiesen, der jo om nogen kender lidt til tingende, da han tillige er dyrlæge og tidligere har fungeret som landsholdsdyrlæge for det danske dressurlandshold og til daglig har sit virke hos Hørsholm Hestepraksis, i Fredensborg i Nordsjælland. Efterfølgende udtalte Hans Christian, som i danske dressur kredse ofte blot kaldes HC, om aktivering af klokken ved den anden frie trav passage: "Jeg lod tvivlen komme hende til gode og tænkte at jeg ville afvente, men den anden frie trav var endnu værre [red: end den første]".   Skuffelse men respekt for afgørelsen i den amerikanske lejr Skønt det er indlysende, at der var stor ærgrelse i den amerikanske landsholdslejr, lyder kommentarerne til afgørelsen som følger: "Vi respekterer fuldstændig dommerens beslutning" og de fortsætter om forløbet op til afgørelsen: "Legolas gik igennem den indledende kontrol og at han har været i orden siden vi ankom til Rotterdam, er der ingen tvivl om. I samråd med rytter, ejer og træner, vil vi nu naturligvis undersøge alle mulige årsager, og se frem til at denne nye ekvipage snart er tilbage på konkurrencebanerne igen."   Legolas OL bronze vinder og Pan Am guldvinder Legolas er ejet af Akiko Yamazaki og blev længe redet af amerikanske Steffen Peters, der blandt andet vandt bronze på hesten ved OL i Rio i 2016, foruden guld for både hold og individuelt ved Pan American Games i 2015. Peters er iøvrigt med i Rotterdam som rådgiver for Dawn, som overtog ridningen af Legolas fra Peters først på året 2017.   Første udtagelse til Nations Cup Dawn har siden konkurreret Legolas med stor succes i CDI-klasser på banerne i USA, og ekvipagen blev på baggrund heraf udtaget til deres første Nations Cup stævne på lige fod med tilsvarende unge Laura Graves på Verdades, Kasey Perry-Glass på danske Gørklitgårds Dublet og Olivia LaGoy-Weltz på hesten Lonior.   Med Dawn og Legolas' eliminering bliver det endnu mere spekulativt, hvorledes de 7 stærke hold der deltager i Nations Cupp'en i Rotterdam (se her), kommer til at placere sig i forhold til hinanden og hvilket hold, der kommer til at vippe Danmark ned fra den foreløbige førerposition i dette års Nations Cup.   Følg med i Nations Cup i Rotterdam her, ligesom det også dækkes af FEI TV      Dawn på Legolas i det afgørende øjeblik hvor de får budskabet om elimineringen af den danske FEI dommer Hans Christian Matthiesen ( Foto: Ken Braddick)