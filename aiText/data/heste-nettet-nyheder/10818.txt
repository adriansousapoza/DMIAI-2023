Har DU en hoppe i overskud?
2014-07-10T17:46:43
Højelse Hesteklinik er et af de få steder i Danmark, hvor det er muligt at få foretaget embryotransfer. Embryotransfer i sig selv er revolutionernde, fordi det giver mulighed for at avle på de allerbedste hopper, samtidig med at de går i sporten.  Det har indtil de senere år været et stort dilemma, om man skulle vælge at tage en god hoppe ud af sporten, for at den kunne indgå i avlen i stedet. Da teknikken var i sin spæde start, var det en bekostelig og usikker affære at få lavet embryotransfer, men i takt med at man er blevet bedre og bedre til teknikken, og det i dag er hverdag at der foretages embryotransfer, er der nu en hel del flere der har øjnet muligheden for at føre generne videre på sine bedste hopper. Det kan enten være ønsket om at lave flere afkom på sin gode hoppe, eller det kan være ønsket om, at hoppen fortsat skal gå i sporten.  Med embryotransfer er muligheden altså kommet for at hoppen kan gøre begge dele blevet en mulighed. "Men i år er der sket en stigende interesse for embryotransfer, som har medført at vi i år står i den situation, at vi mangler egnede hopper, som kan bruges som rugemødre" udtaler dyrlæge Steen Bo Larsen fra Højelse Hesteklink, som ligger i Lille Skensved lige syd for Solrød på Sjælland.Hvad er embryo transfer? Princippet for teknikken for embryotransfer er, at et befrugtet æg skylles ud af livmoderen på donorhoppen og lægges over i en rugemor. Det sker på 7. dagen efter insemineringen. Da embryotransfer primært bruges på konkurrenceheste i springning og dressur (men også er ret udbredt i islænderkredse), er det primært rugemødre af DV-typer som ønskes, hvor der naturligvis ikke er krav om at det skal være en DV'er. Den gode rugehoppe er 4-10 år gammel, af DV-typen og gerne en hoppe, der tidligere har fået føl. Hvorfor den skal bruges som rugehoppe er underordnet - den kan være skadet eller ejer kan have andre grunde til, at de ønsker at låne hoppen ud i periode. "Det foregår sådan, at ejer afleverer hoppen til Højelse. Hvis hoppen bliver drægtig, overgår hun til embryonets ejer, hvor hun så vil være vinteren over og hele næste sommer og efterår, indtil føllet kan vænnes fra. Derefter tilbydes rugehoppens ejer at få hesten tilbage. Vi er forholdsvis langt henne i sæsonen nu, og nogle af de hopper, vi vil modtage nu til rugemødre, vil ikke blive brugt. I sådanne tilfælde bliver ejer selvfølgelig tilbudt at få hoppen tilbage ca 1. september." udtaler dyrlæge Steen Bo Larsen til slut. Der er ingen omkostninger ved at låne sin hest ud til Højelse Hesteklinik undtagen kørsel til klinikken når hoppen afleveres og igen når den hentes. Højelse afholder alle udgifter på hoppen, mens de har den, og når den overgår til donorhoppens ejere, afholder de alle udgifter til hoppen, indtil føllet er blevet vendt fra.   Hvis du skulle være interesseret i at lade din hoppe indgå i projektet, bedes du kontakte Højelse Hesteklinik, gerne pr mail: dyrlaege@get2vet.dk eller på tlf 56168022 kl 9-14.   Forsidefoto: JP-Photo.dk