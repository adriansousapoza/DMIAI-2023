Irsk rytter bryder højdespringsrekorden i damesadel
2013-11-13T07:45:01
Irlands Susan Oakes kan nu fejre at have nået sit længe erklærede mål; at have brudt verdensrekorden for højdespring i damesadel.   Susan tog en mur på 2,03 m på hingsten SIEC Atlas i det nyligt byggede Equestrian Sports Training Facility i Blanchardstown, nær Dublin den 24 oktober.   Forsøget blev overværet af en FEI-repræsentant og flere andre mennesker, herunder administrerende direktør for Horse Sport Ireland, Damien McDonald.   Guinness Rekordbog anerkender kun den største højde sprunget af en hest - og ikke, om springet er taget overskrævs eller sidelæns.   "Det var utroligt," fortalte Susan til H & H. "Jeg var så fast besluttet på at gøre det. Det har været en lang og hård vej. Jeg kommer fra en jagtbaggrund, og jeg havde aldrig dyrket ridebanespringning før for 17 måneder siden, da jeg begyndte at træne til dette. Så det var med hård træning i 17 måneder."   Se videoen med springet her   Kilde: Horse&Hound  