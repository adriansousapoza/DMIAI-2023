Blue Hors hingste til tops i Tyskland
2011-01-14T17:31:30
Blue Hors sætter endnu engang deres præg på dressuravlen ikke blot i Danmark men også i udlandet. På den netop offentliggjorte "Zuchtwertschätzung 2010" har de nemlig hele tre hingste med blandt de 1% bedste dressurhingste i avlen i Tyskland. Med et dressurindex på 171 ligger Blue Hors Don Shufro e.Donnerhall/Pik Bube I, placeret som nummer to efter hannoveranerhingsten Real Diamond e.Rohdiamant/Weltmeyer. Yderligere ligger Blue Hors Hotline e.Hofrat/De Niro i toppen med et index på 158. Den sidste af de tre Blue Hors hingste der har markeret sig er Blue Hors Romanov e. Rohdiamant/Grundstein II.  Kilde: Bluehors.dk