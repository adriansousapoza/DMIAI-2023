Flot start på ovalen i Odense Arena
2013-02-22T09:58:06
World Cup blev her til morgen skudt i gang med udtagelse til V.1 (4.1) sponseret af Dansk Hesteforsikring.   På trods af at tilskuerrækkerne endnu kun er besat så småt, kunne publikum traditionen tro skabe den helt rette stemning, da de morgenfriske heste og ryttere viste gangarter på ovalen.   V1 er en svær firgangsklasse. Ekvipagen skal vise skridt, trav, galop, arbejdstempo tølt og frit tempo tølt. Rækkefølgen af gangarterne er valgfri.   Der var ikke meget drama over klassen, hvis man ser bort fra, at Emma Johansson og Bjartur frá Mosfellsbæ måtte udgå, da de ikke dukkede op til start.   De foreløbige resultater kan ses her. Anden afdeling af V.1-udtagelsen starter 11.30.  Jóhann Rúnar Skúlasson og Hnokki frá Fellskoti var 3. bedst i første del af V.1-udtagelsen. Akrivfoto: JP-Photo.dk