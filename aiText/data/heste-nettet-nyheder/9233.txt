Dressurens Venner støtter op om OL-forberedelsen
2012-07-31T20:31:44
Dressurens Venner har valgt at bakke op om dressurrytternes OL-forberedelse, og foreningen har støttet teamet med 80.000,- kr. til træningssamlingen forud for legene, samt en beslagsmed og træningsudstyr.   Styrket OL-forberedelse Takket været et flot sponsorat fra Dressurens Venner på 80.000 har den danske OL-trup fået ekstra gode rammer for forberedelsen til OL. Sponsoratet er gået til en træningslejr for landsholdet, Nathalie zu Sayn-Wittgenstein, Anne van Olst og Anna Kasprzak, den individuelle deltager Lisbet Seierskilde og reserve Sidsel Johansen forud for legene. Sponsoratet har ligeledes gjort det muligt at medbringe beslagsmed Per Christoffersen samt udstyret ekvipagerne med dækkener og træningsunderlag. "Det er vigtigt, at de danske dressurryttere får den bedst mulige forberedelse frem mod OL, hvor bronzemedaljerne fra 2008 skal forsvares. Det vil vi gerne bidrage til, og derfor har vi valgt at dedikere støtten til en træningssamling, hvor ekvipagerne under gode forhold kan få ro til at finpudse formen, inden det går løs", siger Hans-Christian Matthiesen, bestyrelsesmedlem i Dressurens Venner.   Om Dressurens Venner Dressurens Venner er en almennyttig forening, der ønsker at støtte dansk dressursport. Foreningens formål er at fremme en visionær udvikling af dansk dressursport med henblik på at højne kendskabet og det faglige niveau. Foreningen giver bl.a. bidrag til talentfulde ekvipager til at kunne repræsentere Danmark ved internationale stævner, og til at sikre startende ryttere ved internationale stævner en yderligere assistance i forbindelse med træning forud for stævnet.   Kilde: DRF    Lisbet Seierskilde (Arkivfoto: JP-Photo)