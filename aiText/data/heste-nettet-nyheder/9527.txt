25 nye hingste til Holsten
2012-11-03T12:07:31
I en særdeles stærk årgang af unghingste i Holsten, har kåringskommissionen her til formiddag sorteret og fundet 25 egnede kandidater til den videre avl i Holsten og heraf 7 præmiehingste.   Blandt de 7 præmiehingste udpeges der i eftermiddag en fløjhingst, en reservefløj og 2. reservefløj. 2 dressurprægede hingste tog kåringskommissionen med i præmieringen. Katalognummer 1 den særdeles tiltalende Amorett (e. Ampere (KWPN)/Lavaletto/Caretino) der i lighed med katalognummer 18 Carantas (e. Carabas/Canto/Lancetto), en søn af den tidligere danskejede hingst Carabas, bevægede sig særdeles imponerende til publikums højlydte begejstring.   Ydermere i præmieringen valgtes katalognummer 9 (Calinello e. Calido I/Lord/Masetto), 15 (Cantulos e. Cantoblanco/Carolus I/Calypso II), 25 (Clarcon e. Casall/Cassini I/Heraldik XX), 63 (Dinken e. Diarado/Cassini I/Caretino) og den meget populære nummer 72 (Quvee Prestige e. Quidam de Revel/Cento/Contago). Til højlydte pift og tydelig utilfredshed, valgte kåringskommissionen overraskende at kåre katalognummer 26 Cascadello II (e. Casall/Clearway/I Love You A.N.), der i gårsdagens løsspringning var blevet sendt ud på grund af voldsom overspringning af forhindringerne og tydelig mistanke om barring. Ved sidste års kåring var den særdeles velspringende helbror, Cascadello I auktionens highlight med rekordprisen 600.000? ca. 4.500.000 DKK.   69-årige Herbert Blöcker har i over 30 år været ansat i holstenerforbundet og i mere end 20 år været ansvarlig for løsspringningen af hingstene ved kåringen i Holstenhallen, hvilket han har løst på så forbilledlig vis, at forbundet Europa vidt, er misundt hans ekspertise. Desværre måtte Blöcker på grund af sygdom melde afbud til årets løsspringning og da han som avler af katalognummer 53 (Contento e. Connor/Corrado I/Rapallo) skulle i arenaen for at modtage lykønskningerne for avlerpræstationen, skete det på rørende vis til langvarige, stående klapsalver fra en fyldt Holstenhalle.   Også den kendte hingsteholder, opdrætter og avler Lothar Völz blev hædret med store klapsalver, da han modtog forbundets guldnål for sit mangeårige engagement i holstenerforbundet og avlen.   De 25 kårede hingste (markerede kåret med præmie):   Kat. 1 Amorett (e. Ampere (KWPN)/Lavaletto/Caretino)Kat. 3 Carivari (e. Cachas/Calato/Ahorn Z) Kat. 7 Calibat (e. Calido I/Acobat II/Alasca)Kat. 9 Calinello (e. Calido I/Lord/Masetto)Kat. 15 Cantulos (e. Cantoblanco/Carolus I/Calypso II) Kat. 17 Cancant (e. Canturo/Carthago/Ramiro)Kat. 18 Carantas (e. Carabas/Canto/Lancetto) Kat. 20 Caleon (e. Caretino/Cassini I/Barnaul XX)Kat. 25 Clarcon (e. Casall/Cassini I/Heraldik XX) Kat. 26 Cascadello II (e. Casall/Clearway/I Love You A.N.) Kat. 31 Count Ebony (e. Casall/Acobat II/Cantus) Kat. 39 Cartosi (e. Catoki/Cassini I/Caribo) Kat. 41 Clarucci (e. Clarence/Candillo/Aloube Z) Kat. 43 Chupalino (e. Clarimo/Caretino/Calato) Kat. 46 Clintos (e. Clinton I/Askari/Carthago) Kat. 51 Crumble (e. Colman/Carinjo/Calypso I) Kat. 53 Contento (e. Connor/Corrado I/Rapallo) Kat. 54 Coventry (e. Connor/Contender/Palton XX) Kat. 56 Confino (e. Contender/Corofino I/Lord) Kat. 61 Diamaro (e. Diarado/Candillo/Romino)Kat. 63 Dinken (e. Diarado/Cassini I/Caretino)Kat. 72 Quvee Prestige (e. Quidam de Revel/Cento/Contago) Kat. 75 Quitano (e. Quirado/Lansing/Carthago) Kat. 76 Quintman (e. Quirado/Carthago/Ladykiller XX) Kat. 79 Somersby (e. Stakkato/C-Trenton Z/Lord Calando) Se løsspringningsvideo af alle hingstene i dette link