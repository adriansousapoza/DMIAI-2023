Kan heste fortælle de vil have dækken på?
2014-09-16T19:39:08
Tror du på, at heste kan lære, at fortælle os mennesker, om de gerne vil have dækken af eller på? Det mener norske forskere.   Nu er vi på vej til dækkentid, vil mange sikkert ukritisk mene. Men har du tænkt over, om din hest virkelig har brug for dækken, eller tager du det bare for givet. Norske forskere, stillede hestene spørgsmålet i stedet og mener de fandt svaret.   Heste kan lære symboler Forskerne mener at heste godt kan lære, at skelne mellem forskellige symboler og herved lære, at give udtryk for deres præference, altså om de ønsker deres dækken på, om de ønsker det bliver taget af, eller om situationen skal forblive uændret.   "Heske kan kære at forstå abstrakte symboler og at anvende disse til at kommunikere med mennesker" Udtalte Cecilie Mejdell på den nylige 10. internationale konference for heste forskning ISES, der blev afholdt i Danmark i august måned i år.   Studiet, som havde til formål at lære heste at anvende symboler til at give udtryk for deres dækken præferencer, blev gennemført af Mejdell og hendes norske forskerkollegaer på det norske universitet for Life Science. De iværksatte et 10-trins træningsprogram for at lære 23 heste at anvende symbolerne.   Heste lærer symbolers mening Hestene lærte at røre symbolerne med mulen bl.a. ved hjælp af klikker træning. Træningen indeholdt endvidere og association mellem forskellige visuelle symboler på skilte og at være deres betydning. Det ene symbol betød at dækkenet skulle af, det andet at det skulle på og det tredje at der ingen forandring skulle ske. Man satte det kriterium op, at når hesten havde foretaget meningsfulde svar 14 gange i træk, så antog man at den havde lært sproget.   Ud fra dette blev det antaget at hestene kunne forstå, at de kunne udtrykke deres egen præference for dækkener, når de berøre det symbol, der repræsenterede deres præference.   Præferencer efter vejrlig Hestenes præference blev derefter afprøvet ved forskellige vejrlig, både solskin, vind, regn og sne og ved temperaturer der strakte sig fra -15 grader til +20 grader celsius. Hestene var ude i to timer, førend de fik lejlighed til at angive deres præferencer. Resultatet viste, at de valg der blev foretaget af hestene, var individuelt konsistente og tilsyneladende påvirket af vejrliget. Generelt viste resultaterne at koldblodsheste foretrak at blive ude uden dækken i længere tid, end varmblodsheste.   Kan symboler bruges til kommunikation? Ifølge forskerne, kan viden om hestes evne til at anvende symbolsprog til kommunikation, kan bruges til at hjælpe hestene med at kommunikere med os mennesker. Det vil formentlig være nødvendigt, at foretage flere forskningsprojekter, for at oparbejde tungere evidens end det givne forsøg, for at kunne konkludere, om det virkelig er muligt for heste at udtrykke deres præferencer på den angivne vis, eller om der er en helt anden forklaring på deres tilkendegivelser ved brug af symbolerne. Hvad mener Heste-Nettes læsere?      Heste med dækkener på fold (forsidefoto: Tine Lessèl)  