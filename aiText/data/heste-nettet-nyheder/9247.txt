Woodlander Farouche i Front i Verden
2012-08-03T15:07:26
    Michael George Eilberg og superhoppen Woodlander Farouche indfriede de tårnhøje forventninger og vandt i dag komfortabelt i kvalifikationsrunden for 6 års heste med hele 9,4     Eilberg og Farouche (e. Fürst Heinrich/Dimaggio) entrede UVM Arenaen allerede som anden ekvipage, men dommerne var allerede klar til at tage den høje ende af skalaen i brug. Farouche er en ultra feminin, letbenet og yderst ridelig hoppe, med gangarter og funktionalitet i absolut top. I alle gangarter besidder hoppen et ekstra gear, der bl.a. kommer til udtryk i fantastiske udtryksfulde øgninger med stor skulderfrihed med eminent afskub - præsenteret hele tiden i balance og i op-ad-bakke form. Som eneste lille minus kan noteres at hoppen i dag i momenter blev en anelse dyb fortil hvorfor hun også "kun" opnåede 8,9 i ridelighedskarakteren. Hun opnåede i trav 9,4 i skridt 9,8, galop 9,5 og samlet indtryk 9,5     Andenpladsen gik til KWPN hingsten Borencio (e. Florencio/Lord Sinclair) flot redet af rutinerede Emmelie Scholtens fra Holland. Borencio er en meget funktionel og smidig hingst, der bevæger sig med virkelig gode vinkler og indundergribende bagben i alle gangarter. Han blev fremvist i en flot form og viste rigtig gode changementer og opnåede samlet 9,16.   På tredjepladsen kom hoppen Novia (e. Stedinger/Alabaster) redet af Victoria Michalke fra Tyskland. Det er en meget ridelig hoppe, der blev flot fremvist uden fejl.Travkarakteren på 9 var dog vel godt betalt, da man kunne ønske sig mere skulderfrihed og afskub især i øgninger. Hun opnåede samlet 8,74       Samlet resultat her      Woodlander Farouche   (foto: JP-Photo.dk)  