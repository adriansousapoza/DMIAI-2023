Jim Rasmussen placeret i Grand Prix Special
2012-01-07T23:03:39
I eftermiddagens Grand Prix Special blev det til en flot fjerdeplads til Jim Rasmussen og Broholms Highlight e. Midt-West Ibi-Light/Sorel med 68,555 %.  Klassen blev vundet af spanske Morgan Barbancon med KWPN-avlshingsten I.P.S. Painted Black e. Gribaldi/Ferro med 71,488 %. Claudia Fassaert indtog andenpladsen med 70,444% med oldenburgerhoppen Donnerfee e. De Niro/Rosenkavalier. På tredjepladsen indfandt endnu en hollandsk ekvipage iform af Patrick Van der Meer og Uzzo e. Lancet/Indoctro.  Interessant er det også med ekvipagen på 12. pladsen idet belgiske Wim Verwimp red DV-vallaken Pari Lani e. Solos Landtinus/Fanal Prydsholm. Pari Lani er ud af den anerkendte Pari-stamme, som har leveret et utal af Grand Prix-heste og avlshingste.  Resultaterne kan ses her.