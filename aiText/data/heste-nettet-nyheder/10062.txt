OL og VM medaljevinder klonet
2013-07-01T21:59:34
Ulla salzbergers fantastiske dressur hest Rusty, der er mange gange olympisk og WM medajlevinder, er blevet klonet. Det er afsløret, at der eksisterer 2 klonede hingståringer efter den verdensberømte dressurvallak.  Kloning specialisten Cryozootech, som allerede har klonet flere springheste, heriblandt den danskejede Quidam de Revel, har offentliggjort, at de nu også har klonet en af vor tids bedste dressurheste. Det drejer sig om Ulla Salzbergers imponerende dressurvallakv Rusty som er kendt for utallige sejre og mange medaljer fra både OL og VM.   Rusty, en lettisk varmblods vallak efter Rebus efter Akra, vandt to OL medaljer for hold, foruden individuelt sølv og bronze. Herudover vandt han dobbelt guld for hold og individuelt bronze ved VM og blev tredobbelt europæisk mester.  De to 1 års hingsteplage, der er kloner af Rusty, befinder sig i henholdsvis Frankrig og USA. De er begge eget af Cryozootech.   Det oplyses efter afsløringen, at Cryozootech's planer med plagene er, at de vil blive udbudt som partnerskab for top avlere eller dressur ryttere, alternativt vil de blive solgt. FEI lettede på konkurrencerestriktionerne sidste sommer, hvorfor der er åbnet op for at kloner kan deltage i konkurrencer.  Begge plage er røde med en hvid sok, dog på forskellige bagben. Selvom kloner ofte ligner hinanden, kan man nemlig ikke styre aftegnene ved kloning.