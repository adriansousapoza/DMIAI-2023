Veloverstået weekend til Store Hestedag
2012-09-03T21:31:59
Weekenden er ovre, og Store hestedag er slut for denne gang. Der er blevet handlet og kigget hest. Der er blevet redet, mønstret og kæmpet til den store guldmedalje og så er der blevet afholdt to Danmarksmesterskaber. Vejret har været køligt, men solen har vist sig og regnen har holdt sig væk, så stemningen har været i top.   Dm i Mounted Games er overstået for denne gang og de nye Danmarksmestre hedder Line Jenvall og Lea Høybye, på henholdsvis Lady og Red Passion. De to piger har prøvet turen før da de også sidste år løb med sejren til DM.   Ekvipagerne vandt efter to opslidende dage for både ryttere og heste, og bliver nu for anden gang belønnet for deres anstrengelser med titlen Danmarksmestre.    JP-Photo.dk  JP-Photo.dk   DM i Agility er også blevet afholdt med finale søndag. Her kan resultaterne ses i løbet af nogle dage her: http://www.agilitydm.dk    JP-Photo.dk   Agility er en sjov sport med masser af fart over feltet, og kommunikationen mellem hund og menneske er helt i top.   En anden sjov hundeaktivitet der er blevet demonstreret er det nye Lure Coursing hvor hunde sættes efter en "hare" der bliver trukket rundt på en bane af en maskine. Disse hunde kan det med at løbe stærkt. Mundkurven som hundende har på er udelukkende for at begrænse skaden på den kunstige hare og altså ikke fordi hundende bider.    JP-Photo.dk   Det har været en weekend med masser af besøgende og udvalget af heste har været stort. Fra den mindste miniature til den store shire. Også mere sjældne heste har fundet vej, bl.a. de fyrige ørken heste Akhal Tekkinere.  JP-Photo.dkShire vallak  JP-Photo.dkMiniature hingst  JP-Photo.dkAkhal Tekkiner hingst.   Besøgstallet til arrangementet har været højt, 16.151 billetter er der blevet solgt, og der har været travlt i boderne undervejs. Store Hestedag er veloverstået for i år. Datoerne for næste års Store Hestedag er som sædvanlig, 1. weekend i September.    