Blue Hors gør rent bord!
2017-01-22T13:36:50
Stutteri Blue Hors gjorde rent bord i Grand Prix Speciale i dag søndag ved landsstævnet i Esbjerg. Det blev til ikke mindre end hattrick for stutteriet, det det blev til både første, anden og tredjepladsen i klassen. Det blev til sejr og en andenplads til Daniel Bachmann, mens Allan Grøn sikrede sig tredjepladsen   Blue Hors's store stævnedag Stutteri Blue Hors havde en af de gode dage i dag. Ved den afsluttende klasse ved det vellykkede landsstævne i dressur i Esbjerg, blev det nemlig til ikke mindre end hattrick i klassen for det succesfulde stutteri i Randbøl ved Vejle, i søndagens Grand Prix speciale.   Daniel Bcchmann Andersen vandt klassen på Blue Hors Don Olymbrio, og samtidig sikrede han sig andenpladsen på Blue Hrs Zack, mens Allan Grøn indtog tredjepladsen på Wasabi   Gårdsdagens vinder af grand prix klassen, den ellers så suveræne Severo Jurdo López imponerede ( se her), havde derimod valgt ikke at deltage i dagens klasse med Deep Impact 3.   Førsteplads med spænding Det var ellers ikke uden en vis spænding at førstepladsen blevtildelt. Daniel Bachmann Andersen lagde sig nemlig først i spidsen med Blue Hors Olymbrio, med en score på 71,046 procent, men sit efterfølgende ridt på den enøjede Blue Hors Zack, fik han i først omgang nøjagtig samme pointscore. Scoren for Blue Hors Zack, blev dog efterfølgende korrigeret til 70.805%, således at Olymbrio vandt og Zack kom på andenpladsen. Uanset hvad sikrede Daniel Bchmann Andersen sig således både første- og andenpladsen.   Grøn og Wasabi på den grønne gren Endnu en Blue Hors Ekvipage sikrede sig tredjepladsen til Stutteriet, og hermed var stutteriet endnu engang på den grønne gren, da Allan Grøn sikrede sig en flot tredjeplads på Wasabi med 68,602%.   Den tyske rytter Victoria Michalke solgte Wasabi til Blue Hors så sent som i december, hvor det var målet at Allan med hesten skulle få mere erfaring på Grand Prix niveu, og det må siges at de med debut'en har indfriet alle forventningerne.   Kommende OL - heste? Men en sejr og en andenplads står Daniel Bachman Andersen, med den erfarne Zack og den kun ni år gamle Blue Hors Don Olymbrio, med to meget stærke bud på de næste års internationale Grand Prix-heste. Daniel Bachmann Andersen har tidligere fortalt, at EOR-stævnet er et led i fintuningen af Blue Hors Zack til debut i international Grand Prix i Herning senere i år.   Klassens officielle resultater blev følgende: Daniel Bachmann Don Olymbrio 71,046 % Daniel Bachmann Blue Hors Zack 70,850% Allan Grøn WASABI OLD 68,602 % Simone Pearce WLADIMIR O.A. 66,601% Betina Jæger Jensen VERY KEEN 66,569% Nikolai Kowalski GEVELTS DONNA TELLA 66,209% Laura Printzlau Mølvig ATTERUPGAARDS WOLFGANG 65,850 % Sanne Henningsen CAPONG 65,000% Nikolai Kowalski, 64,706% Lene Ejby Christiansen KJÆRHOLM'S ABUTSIAQ 64,020 % Sissel H. Kristiansen DER STRAUSS 63,3268 %      Blue Hors Olympio, lever hesten mon op til navnet - en kommende OL-stjerne?  