Paradressur landsholdet søger ny landstræner
2017-02-16T15:52:19
Kunne du tænke dig at være landstræner for det danske landshold i paradressur, og har du de rigtige kvalifikationer? Så har du muligheden for at søge den spændende stilling nu, da stillingen er ledig for en ny landstræner   Den rette motivation Kunne du tænke dig at gøre en forskel for paradressuren i Danmark? Er du i stand til at samle, motivere og engagere de danske pararyttere? Har du stort kendskab til klubtrænere og herunder evnen til at opnå resultater under klubtrænere? Og er du imødekommende med et godt humør - og hjertet på det rette sted? Så kunne det måske være noget for dig at blive landstræner for det danske landshold i paradressur.   Opgaver som landstræner Det danske landshold er blandt verdens fem bedste nationer i paradressur, og holdet har en målsætning om at komme endnu tættere på de bedste i verden. Den nye landstræner skal understøtte denne udvikling, og arbejdsopgaverne vil i samarbejde med den øvrige landsholdsledelse og Team Danmark bl.a. bestå i: Sportslig planlægning af landsholdsaktiviteter, herunder deltagelse i træningssamlinger og internationale stævner/mesterskaber. Indgå i træning- og coachingsamarbejder med rytterne og deres egne trænere via træningssamlinger og klubbesøg At assistere og observere ved andre stævner med mere efter aftale. At udtage ryttere til internationale stævner, mesterskaber og PL i samarbejde med den øvrige landsholdsledelse At lede, assistere og evaluere ryttere under stævner, mesterskaber og PL. At sikre en fortsat kvalitet i talentudviklingen i dialog med de øvrige aktører (trænere) Fokus på at skabe flere af de bedste ryttere Det fælles samarbejde i Parasport Danmark og Dansk Ride Forbund skal understøtte en ambitiøs målsætning om medaljer til alle mesterskaber: EM, VM og PL. I denne målsætning vil der være et stærkt fokus på at gøre de bedste ryttere bedre - og skabe flere af de bedste ryttere. Danmark blev nr. 4 i hold til PL i Rio og tog en sølv- og to bronzemedaljer.   Der samarbejdes med Team Danmark omkring paradressur, idet den har et særligt internationalt resultatperspektiv.   Se hele stillingsopslaget her   Kilde: DRF      Landsholder for paradressur søger ny landstræner (Arkivfoto: JP Foto)