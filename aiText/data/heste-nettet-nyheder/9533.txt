Første- og tredjeplads til DK ved det internationale stævne i Pau
2012-11-05T09:17:30
  Jørgen Konge er taget med 7 danske kuske, heraf fire pony- og tre hestekuske ca. 2000 km syd på til Pau og beretter her om, hvordan det er gået dem under stævnet, og hvordan de oplever forholdene.   Kristina Klindt, Danmarksmester og Verdensmester, vandt klassen 1-spand pony i Pau, sydvest Frankrig. Hun blev vinder af dressuren, nummer 9 i maratonen og nummer 3, men med nul fejl, i forhindringskørslen. I alt fik hun 130,03 strafpoint. Nummer to blev Robert Buck, Tyskland, efter at være blevet nr. 3 i dressuren, nr. 4 i maratonen og nr. 2 med nul strafpoint i forhindringskørsel, i alt 133,03 strafpoint. Amanda Justesen blev samlet nr. 7 med 144,47 strafpoint.  Kristina Klindt på sejersskamlen. Foto: Jørgen Konge I klassen 2-spand pony blev bedste dansker Anette Holst Irming med 152,85 strafpoint. Vinder blev Christof Wieihe med 130,45 strafpoint. Lars Dau kørte desværre baglæns gennem port et og blev ellimineret, udgik. Læs mere i næste nummer af "køresporten" og læs Lars' forklaring.   I klassen 2-spand hest var der to danske kuske, der kører som hold. De blev nummer 3 og var på podiet. Individuel blev Kurt klindt nr. 5 med 162,44 strafpoint. Han blev nr. 5 i alle discipliner. Peter Chr. Jespersen blev nr. 8 efter at være blevet nr. 7 i dressur, 7 i maraton og 10 i forhindringskørsel i alt 185,97 strafpoint. Vinder af klassen blev Harrie Verstappen fra Holland med i alt 135,73 strafpoint. 1-spand hest-klassen blev vundet af Frans Hellegers fra Holland med 131,53 strafpoint, Peter Koux der startede i denne klasse blev nr. 8 med 180,85 strafpoint. Han blev nr. 10 i dressur, 5 i maraton og forhindringskørsel. Søndagen har været præget af regn i en let strøm. Det betød ikke noget for bundforholdene og der var så mange vandpytter at hestene ikke reagerede på dem. Men det er ikke sjovt at køre i. For slet ikke at tale om at skulle pakke telt, ting og sager sammen der er drivvåde. Og der går jo lige et par dage inden de kan komme på tørreloft, så helt godt af det har det sikker ikke.  De danske kuske var draget til Pau, fordi der til næste år skal være VM for ponyer, hvor Kristina Klindt næsten er selvskrevet og det samme er Lars Dau. Der foruden er Peter Koux med sin pony Taffy, som han blev verdensmester i dressur med ved sidste VM. Anette Holst er faktisk også et godt bud som nr. to 2-spand. Og det har været lærerigt af være på pladsen, prøve deres dressurbane, som er på grus - normalt kører kuske på græs. Nogle af forhindringerne vil helt sikker også blive brugt igen næste år. Vandforhindringerne bland andet og det er jo godt at vide. De er ikke særligt dybe og har god bund. Det er også en fordel, at kuskene nu kender pladsen, og ikke skal lede efter det ene og andet. Der er som nok andet og vigtigere at tænke på til et VM. Link til resultatliste: www.hoefnet.nl/uitslagen/2012/FRA/ PAU.20121101.20121104/ABC.htm