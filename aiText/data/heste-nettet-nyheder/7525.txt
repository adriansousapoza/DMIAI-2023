Dancing Hit og Cavall fløjhingste
2011-03-14T15:34:12
Der var ingen tvivl under hingstekåringen i år. Kollektionen af danskopdrættede hingste, hørte til de stærkeste nogensinde. Med hingsten ERA Dancing Hit (DV e. UNO Don Diego/Sandro Hit/Caprilli opdrættet af Stutteri ERA I/S) har hingsteholder Jørgen Steen Jensen fra stutteri Højagergaard i Langå, sikret sig endnu et sort stjernefrø og det endda efter en af hans egne hingste. Hingsten blev søndag eftermiddag udnævnt til fløjhingst i det dressurbetonede hold og det i et hold af helt eminente præmiehingste. Yderligere udtaget til præmieringen i dressurholdet var følgende hingste: Tailormade Attention (DV e. Abanos/Bøgelys Camaro/Loran opdrættet af Lone Christiansen) Freezbee-Pari (DV e. Firenze/Akinos/Astaire opdrættet af Ruth og Jørgen Søgård) Zonik (DV e. Zack/Romanov/Don Schufro opdrættet af Linette Jæger) Don Olymbrio L (KWPN e. Jazz/Ferro/Sultan) Det faktum, at 4 ud af 5 præmiehingste var danskopdrættede og det i selskab med fløj- og præmiehingste fra andre og større europæiske forbund, vidner om en usædvanlig stærk årgang. I springholdet blev det en fløjplads til Stutteri Asks præmiehingst fra Oldenburg, Cavall Ask (Old. e. Calido I/C-Indoctro/Rolando). Følgende hingste blev også præmieret: Chandler (Holst. e. Casall/Carolus I/Liostro) Mønsteds Hardcore (DV e. Heartbeat/Come Fast XX/Ladykiller XX opdrættet Ina Mønsted Pedersen)