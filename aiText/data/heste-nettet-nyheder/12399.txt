Stinna får endnu en bronze!
2016-09-16T19:16:38
Stinna Tange Kaastrup på Horsebo Smarties vandt her til aften endnu en bronze til Danmark ved PL i dressur, i den individuelle Grad 1B kür finale.   Flot ridt af Stinna Stinna Kaastrup var her til aften på banen i hendes sidste ridt ved PL i Rio, i den individuelle kür i Grad 1b, og gjorde det igen imponerende godt i den individuelle finale.   Kaastrup og Smarties overraskede igen positivt og lagde sig efter deres ridt på en meget sikker foreløbig førsteplads, på hele 74.750 solidt i front, med blot tyske Alina Rosenberg, østriske Pepo Puch og britiske Lee Pearson tilbage i klassen, som dog alle er stærke ryttere.   De sidste ryttere Først skulle Alina Rosenberg på banen. Hun præsterede ikke at komme forbi Stinnas flotte procenter. Med et ridt til 72,550, lagde hun sig ind efter Stinna og Smarties på en foreløbig andenplads. Pepo Puch formåede imidlertid at præstere et næsten vanligt flot ridt hele to procenter højere end Stinna på 76,750. Helt suveræn var imidlertid Lee Pearson fra Storbritannien, der som sidste rytter på banen opnåede svimlende 77,400, og hermed skubbede Stinna ned på en tredjeplads til bronze.   Stinna Tange Kaastrup og Horsebo Smarties. sikrede sig således deres anden bronze ved dette OL, begge i de to individuelle klasser.   Flot præstation af yngste rytter og debutant Det må siges at være en særdeles flot præstation af den 22-årige danske debutant Stinna Tange Kaastrup at hjemtage ikke mindre end to medaljer ved sit første PL.   Stinna fik følgende dommerkarakterer for sit ridt:   Teknisk: 74.000 74.500 74.000 74.500 72.500 73.900 Kunstnerisk: 75.000 78.500 76.000 75.000 73.500 75.600   Se klassens samlede resultater her   Tilbage har vi blot Caroline Jensen, der skal ride i aften kl. ca. 20.30.      Stinna og Horsebo Smarties i deres kür finale  