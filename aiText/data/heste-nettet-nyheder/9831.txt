Flotte MB-øvelser
2013-03-10T16:53:58
I eftermiddags kunne man i hal B nyde 6 års og ældre hingste i MB-øvelser, kommenteret af dressurdommer Kurt Christensen.  Det første hold bestod af den 7-årige Blue Hors Bentley e. Belissimo M/Weltmeyer. Den smidige og letridelige hingst blev flot fremvist af Blue Hors beridern Maria Anita Andersen.  Inde sammen med Bentley havde vi den DV-kårede OX araber hingst, Zonyz. Hingsten besidder tre gode grundgangarter og udviste stor ridelighed under sin faste rytter og ejer, Signe Kirk Kristiansen. Zonyz viste flotte traversader i galop samt store og gennemsprungne changementer.  I det efterfølgende hold kunne vi nyde den nu 8-årige Tailormade Lancelot, der bl.a. imponerede med sin rummelige og velafbalancerede galop.  Sammen med Lancelot havde vi Tobajo Picez e. Cortez. I det sidste hold kunne vi nyde Belissimo M-sønnen Belamour, der imponerede med sin smidige trav bevægelse og rummelige galop. Sammen med Belamour havde vi på banen IPS Don Massimo, der vidste flotte gangarter, selvom hingsten lod sig påvirke af de store omgivelser.  