Stinna Tanges nye hest: Et hjerte af guld
2011-12-06T14:14:08
Det er lykkedes Stinna Tange at finde en afløser for Labbenhus Snøvs i den 7-årige Sonny-Boy-søn Selento K.  Stinna Tange Kaastrup er paradressurrytter og har vundet flere medaljer med Snøvs, desværre mistede Stinna Tange for nylig Snøvs, hvilket satte en brat stopper for hendes planer om OL i London 2012.   Stinna fandt sin nye hest Selento K i Tyskland hos en privat pige. Selento K er uddannet til M-niveau og har startet M-klasser i Tyskland.   Selento har ikke før været redet som handikaphest, men Stinna føler sig allerede godt tilpas på ham. "Selento har et fantastisk temperament, og et hjerte af guld" udtaler Stinna til Heste-Nettet. For at en hest er velegnet som handicaphest, kræves et rigtigt godt temperament, hvor hesten tager det roligt, selvom der laves fejl eller kommer misforståelser. Denne færdighed er altafgørende for en handikaphest og kan ikke tillæres, det er en medfødt egenskab hos hesten.   Selentos stærke sider ligger i hans gangarter, hvor han har en dejlig "gummibold-agtig" trav og en super god skridt. Især skridten er utrolig vigtig for Stinna, idet mange af øvelserne i hendes program foregår i skridt.    CR-foto   Stinna forventer at starte Selento K til april 2012, til et internationalt handicapstævne i Duvill.  Om Stinnas OL-planer til sommer udtaler hun, at hun virkelig håber og tror på, at det lykkes at komme til London. I hvert fald har hun i Selento K fundet drømmehesten.   Stinna ønsker at takke alle dem der har støttet hende i forbindelse med indsamlingen, det har været en stor hjælp til købet af Selento K.   Følg Stinna på hendes Twitterprofil: http://twitter.com/StinnaTange