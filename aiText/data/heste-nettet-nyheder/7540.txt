Michellino hædret i Herning
2011-03-16T11:07:30
Dansk Varmblods hingsten Michellino modtog ved Dansk Varmblods Hingstekåring i Herning HKH Prinsesse Benediktes vandrepris. Den 20-årige elitehingst der i dag står hos Irene Braun og Niels Grøndahl i Støvring fik under lørdagens gallashow overrakt vandreprisen. Denne blev stiftet i 2005 og bliver hvert år tildelt den hingst i Dansk Varmblod der har gjort sig særligt bemærket i sporten enten via egen præstation eller via sine afkom. Michellino må siges at opfylde disse krav med særdeleshed, da han er far til Mistral Højris der med sin engelske rytter Laura Bechtolsheimer har vundet medaljer ved bla. VM i Kentucky.