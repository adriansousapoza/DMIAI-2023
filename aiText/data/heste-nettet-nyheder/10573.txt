Drømme-galla i Herning
2014-03-08T18:29:24
Temaet er "drømme" for dette års store Gallashow ved Dansk Varmblods Hingstekåring i Herning 2014. Drømmescenariet bringer publikum vidt omkring både geografisk og i at vise menneskets forskellige samspil med hesten - hvor kun fantasien sætter grænserne   Nyt set-up Dansk Varmblod havde valgt at benytte forud-indspillede videoklip, som støtte for Dansk Varmblods egen sekretariatschef Casper Cassøe som konferencier, og som humoristiske pauseindslag mellem de enkelte numre, på storskærmen. På storskærmen delte kendte hesteprofiler, ligeledes ud af deres drømme. Kombinationen med storskærmen og en mindre markant konferencier, var et brud med det hidtidige koncept med at lade en kendt person være konferencier og trækplaster. Det demonstrerede, at DV for alvor har taget multimedierne og deres fordele til sig. Det kan naturligvis være vanskeligt at genopfinde sig selv år efter år, uden at showet og styringen bliver forudsigelig eller rutine, men denne ændring fra det mere pompøse oplæg, fungerede rent faktisk. Det hjalp til, at udligne overgangene mellem de enkelte numre, hvor pusten tidligere godt har kunnet gå lidt ud af showet, og gav samtidigt showet et mere jordnært og folkeligt præg.   Zombier og vampyrer Efter en kort indledning med de altid så publikum-venlige islændere i fuld fart blev fantasiens verden udforsket i et ukult show med voltigerende zombier og vampyrer, under mix af Michael Jacksons "Thriller" og musik fra bandet Enigma. De voltigerende monstre omfattede bl.a. den danske europamester i voltigering, Rikke Laumann og den nordiske juniormester Emilie Lindgaard.   Landbrugs tema Jordnært var showet også i andre henseender, til trods for drømmescenariets rummelige grænser for valg af temaer. Landbrugstemaet var repræsenteret af grise fra Langballegård i fuld galop ud af manegen, Maren ko, som aldrig formåede at indfri drømmen om at deltage i speed-springning i Herning grundet en klovbyld, gårdskarle i skovmandsskjorter i vild galop, showheste med ekstra lange ører i form af franskmanden Mélie Phillipot's veldresserede æsler, og gamle blankpolerede Massy Fergusons. Numrene var indhyllet i flotte dansenumre, fra House of Dance truppen fra Ålborg, som i forskellige udklædninger udgjorde den gennemgående støtte i flere af numrene i aftenens gallashow.   Mads langer - stand alone Den danske sanger Mads Langer delte indledningsvist sin drøm om at blive enten racerkører eller rock-sanger på storskærmen, hvorefter han indtog den store arena under stor publikum-jubel, kun ledsaget af sin guitar og Ines Westendarp i glitrende rober på den smukke dressurhingst Fürstenball. Dette indslag var nok det mest stille, det smukkeste og mest stemningsfyldte indslag i aftenens show. Til Langers følelsesladede nummer "overgiver mig langsomt" og en næsten mørklagt arena, dansede Fürstenball rundt i spotlightet i et elegant program der stod godt til det smukke nummer. Mads Langer kvitterede med endnu et nummer - hittet "elefant", uden heste-ledsagelse, før han takkede af.   Løve på zavannen Et af de indslag der indkasserede de største smil på læberne hos publikum, var den lille dansende løve indhyllet i afrikansk trommedans. Miniature ponyen Louma, iført fuld løvemanke og løvehale, stod ikke i vejen for de store dressurheste, hverken hvad angår selvtillid eller præstation. Den charmerende løve fremviste både spanske skridt, piaffe og passage og andre kunstner, til stor morskab for tilskuerne.   Speed-springning Traditionen tro, stod også speed-springning på programmet, hvor 9 af landets bedste springryttere sprang i forklædning af deres drøm om en anden karrierre, på nogle af landets bedste springheste. Den blot 16-årige Emil Hallundbæk, satte med avlshingsten Uno's Safier samtlige seniorer til vægs og vandt speed-springningen fejlfrit, hele 5 sekunder hurtigere end nærmeste konkurrent Rikke Haastrup Kristensen og Charlson K.   Et glædeligt gensyn Den verdensberømte hestemand Lorenzo, som gæstede gallashowet i Herning for 7 år siden, var igen tilbage med sine betagende kundskaber og spektakulære indslag som ungarnsk kusk. Stående på ryggen af to heste, og med op til 6 heste i tøjler foran sig, forcerede han spring og zig-zaggede ud og ind mellem de opstillede forhindringer, i stor fart og til stor begejstring for et tiljublende publikum.   Dressur til flasker Gruppen Bottle Boys der spiller instrumental musik på flasker, akkompagnerede slutteligt et dressur ridt af Maria Anita Andersen på Karina Rimskov, som dog i fredagens gallashow, ikke var helt overbevist om at de flaskespillende musikanter ikke var heste-ædende zombier. Lad os håbe hun bliver lidt mere rolig til lørdag aftens show.   Dansk Varmblods gallashow afholdes igen lørdag aften.    Den løveklædte franske pony, der skabte smil på læben og latter hos publikum (Foto: Tine lessèl)    Dansenummer fremført af dansere fra House of Dance, Ålborg (Foto: Tine lessèl)    Præmieoverrækkelsen fra Speed-springningen (Foto: Tine lessèl)    Mads Langer og Ines Westendarp på Fürstenball (Foto: Tine lessèl)