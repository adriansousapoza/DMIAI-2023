OL uden Totilas
2012-07-06T10:09:31
Her under CHIO-stævnet i Aachen er det officielt meddelt, at Alexander Matthias Rath og Totilas ikke kommer til OL.  Årsagen er ikke manglende resultater, men derimod helbredsproblemer hos rytteren. Matthias Rath har været syg af kyssesyge i to uger nu, og når ikke at blive rask inden OL om én måned, idet en OL-deltagelse kræver stor fysisk form.  Det tyske OL-hold bliver ligesom det danske, sat på søndag efter Grand Prix-Kür i Aachen.  Arkivfoto: JP-Photo