17 tegn på at du dater en rytter
2013-11-20T07:45:02
Inspireret af Horse&Hounds humoristiske indslag, kommer nu også her 17 tegn på, at man dater en rytter. I kan sikkert nikke genkendende til flere af dem, trække på smilebåndet og selv tilføje flere ved at starte en debat under listen her.   1. I baren bemærker du, at hun holder sine fingrenegle skjult i hænderne eller ærmerne.   2. Hun giver ikke politihestene den plads, du mener, ville være fornuftigt.   3. Hun gaber allerede omkring klokken 22.30.   4. Når der er risiko for, at du ikke når toget, kaster hun et blik på sit ur og siger: "Kom frem" og slår med tungen.   5. Hun løfter en ældre herres utroligt tunge kuffert ned ad trappen til stationen med en latterlig lethed.   6. Hendes bil har en lugt, du ikke rigtigt kan placere. Den er ikke direkte ubehagelig - sød og en smule rådden - men skarp ikke desto mindre.   7. Gummistøvlerne ved hoveddøren ser ud som om de netop er kommet hjem fra Roskilde Festival, men du har allerede fundet ud af, at hun aldrig har været på en musikfestival.   8. Hun har ikke kun ét, men to store klædeskabe. Det andet klædeskab ser ud til at indeholde noget der har været i det første engang, men nu med huller - plus nogle tofarvede leggins med læderbag.   9. Hun vågner ekstremt tidligt - selv på en søndag.   10. Hun går ud og kommer tilbage, før du selv har fået benene ud af sengen. Idet du åbner dine øjne, når du at fange et glimt af hende, løbende ind på badeværelset, iført nogle af de der tofarvede leggins. Du kunne have svoret, at der var små similisten ved lommerne, og du tænker, at det der altså ikke er almindeligt tøj, men du kan ikke lide at nævne det.   11. Når I sidder og ser fjernsyn, drejer hun pludseligt hovedet ved lyden af hovslag udenfor og mumler "løs sko".   12. Hun tjekker vejrudsigten ca. 32 gange om dagen.   13. Hvis du står foran bestikskuffen i køkkenet, og hun har brug for at komme til den, lægger hun en hånd på din hofte og laver en klikkende lyd.   14. Hun trippeltjekker at kødet du har købt i supermarkedet er 100% oksekød.   15. Selvom hun har et job, lader det ikke til, at hun har nogen penge.   Og de sidste to tager vi på engelsk for ikke at ødelægge humoren:   16. When you read a story out loud from the newspaper about royal showjumper Zara Phillips, they say: "She's an eventer".   17. There's a mug in their cupboard that says: "Eventers do it three ways". You still don't know what eventing is but this sounds intriguing.   And now you're wondering about that Zara Phillips.   Forsidefoto: JP-Photo.dk