Tag familien med på stævne-ferie! 
2012-06-27T09:17:00
Landsstævnet for springponyer i Stevnstrup Rideklub ligger i år i uge 30. Derfor har klubben valgt at tilbyde en lidt utraditionelt oplevelse.   Der vil udover distriktsklasser torsdag og fredag og landsstævneklasser fre-, lør- og søndag, være oplevelser for hele familien. Bl.a. mulighed for at prøve motocross, en tur på golfbanen, varmtvandsbade, Elvishuset, Randers Regnskov og professionel underholdning til fællesspisning lørdag aften.   For de ambitiøse ryttere er der ligeledes mulighed for peptalk ved coach.   Stevnstrup Rideklub ligger tæt ved Gudenåen, og for dem der evt. får nok af heste og mennesker for en stund, kan fisketegn indløses og man kan genfinde roen i den smukke natur. Der kan naturligvis camperes på stævnepladsen under hele stævnet.   Selvom der er blevet lagt mange kræfter i nytænkning, er ikke alt ændret. De forhøjede doteringer, er stadig en tradition!   Forsidefoto: JP-Photo.dk