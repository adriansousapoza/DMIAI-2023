Sidste chance for ansøgning om B-stævner
2020-10-10T22:10:29
Dansk Ride Forbund meddeler at deadlinen for at ansøge om B-stævneterminer i spring og dressur for den kommende sæson nærmer sig - det er nemlig på søndag den 11. oktober   Sidste chance Nu er det ved at være sidste chance for alle stævnearrangører, der ønsker at ansøge om B-stævneterminer i perioden 1. april 2021 til 31. marts 2022. Deadline for ansøgning er søndag den 11. oktober, og Dansk RIde Forbund ser meget frem til at modtage ansøgninger fra erfarne såvel som nye arrangører!   C-klasser ved B-stævner? Hvis stævnearrangører ønsker at ansøge om at afholde C-klasser ved B-stævner, kræver det forudgående skriftlig tilladelse fra distriktet. Såfremt denne ikke er vedhæftet ansøgningen, kan der ikke oprettes C-klasser ved B-stævnet. Du finder ansøgningsskemaet for dressur her og spring her      Vejledning til ansøgning af B-stævner Alle felter med * i vedlagte ansøgningsskema skal udfyldes. Ønsker I at afholde flere stævner, skal der udfyldes et skema pr. stævne. Ønsker I kun et stævne, men at byde ind på flere datoer, så udfyldes prioriteringerne. Stævnets start- og slutdag skal angives så præcist som muligt. Sidste frist for at indlevere ønskede terminer er søndag den 11. oktober 2020, og det omtalte ansøgningsskema skal benyttes. Ansøgningen skal sendes via mail til hhv. spring@rideforbund.dk eller dressur@rideforbund.dk   Umiddelbart efter ansøgningsfristen vil disciplinudvalgene, i samarbejde med administrationen, gå i dialog med de ansøgende stævnearrangører.   Se listen over allerede fordelte stævneterminer her        Dansk Ride Forbund meddeler at deadlinen for at ansøge om B-stævneterminer i spring og dressur for den kommende sæson nærmer sig - det er nemlig på søndag den 11. oktober