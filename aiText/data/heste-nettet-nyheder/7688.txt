EM trækker fulde huse til ECCO Cup på Broholm 
2011-05-11T00:05:33
Når Broholm slår portene op til ECCO Cup og landsstævne den 13. - 15. maj, bliver det med rekordmange starter fra både ind- og udland. Omkring 500 starter er meldt klar på dressurbanerne, og heraf kommer 40 - 50 fra Norge og Sverige. Stævnet giver nemlig de udenlandske ryttere mulighed for at prøve de baner, som der skal rides EM for junior- og ungryttere på den 22. - 24. juli, så der bliver lange startlister i denne 2. kvalifikationsrunde af ECCO Cup'en. Hermed kan publikum også komme til "EM-snigpremiere", da flere af EM-deltagerne vil være til start. Fuldt booket ECCO Cup på Broholm Der bliver travlt i dommertårnene på Broholm, når 2. kvalifikation af ECCO Cup'en afvikles på Broholm i Gudme den 13. - 15. maj. 28 ungryttere er klar til start i deres klasse, mens hele 48 ryttere skal på banen i juniorklassen. For ponyerne er 42 kat. I-ekvipager og 15 kat. II-ekvipager tilmeldt. ECCO Cup - for talentudviklingens skyld Formålet med ECCO Cup er at fremme den danske elite inden for dressursporten, så ekvipagerne kan dygtiggøre sig mod internationalt niveau. ECCO Cup'en strækker sig fra kat. II-ponyer til U25 Grand Prix, hvilket skal sikre en rød tråd i de unge talenters karriere. Med en præmiesum på over 150.000 kr. er ECCO Cup Danmarks største ridesportsturnering. Kilde: Pressemeddelse