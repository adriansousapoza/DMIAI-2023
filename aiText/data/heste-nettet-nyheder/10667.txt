Verdensberømt filmstjerne aflivet
2014-04-15T22:36:53
Shadowfax, den 4-benede heste-filmstjerne i Tolkiens 'Ringenes Herre', er død efter lang tids sygdom   Den smukke hvide hest, der blev kendt som den hvide hest Shadowfax i Peter Jackson's film-triologi over Tolkiens eventyrklassiker Ringenes Herre, er død, 25 år gammel.   Hesten, der blev kendt som 'herren over alle heste', og i to af de tre film i triologien, blev redet af troldmanden Gandalf Den Hvide, uden udstyr af nogen slags, er afgået ved døden, efter længere tids sygdom.   Cynthia Royal, som var hestens ejer, meddelte hestens død til hestens mange fans, den 6. april 2014, på hjemmesiden TheOneRing.net.   Blanco, som var hestens rigtige navn, havde længe været kritisk syg og havde gennemgået en række forskellige undersøgelser. Resultaterne viste at hesten havde alvorlige problemer med fordøjelsessystemet og med leveren.   På denne baggrund blev den svære beslutning taget, at aflive Blanco - eller Shadowfax, som de mange fans verden over, kendte ham som.   Men Blanco vil fortsat blive beundret i mange år fremover og vil leve videre som eventyrfiguren - 'herren over alle heste' - Shadowfax. Som fans har skrevet på web-siden " hans skønhed vil altid leve videre i filmene om Ringenes Herre".   Her er et lille gensyn med Blanco kendt som Shadowfax i Ringenes Herre.   Her er en mindeerklæring med filmklip fra Ringenes Herre fra Blancos ejer til samtlige fans.   Kilde:International Business Times      Blanco, kendt som Shadowfax