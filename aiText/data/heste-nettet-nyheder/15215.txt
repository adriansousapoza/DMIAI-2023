Nye Covid-19 restriktioner - hvad betyder de?
2020-10-23T20:23:10
Alle i ridesporten holder vejret i øjeblikket og med de nye COVID-19-restriktioner, hvad er det så lige det kommer til at betyde for sporten?   Stigende smittetals betydning for ridesporten Corona smittetallene stiger og smittetallene er højere end nogensinde. Nye restriktioner indføres af regeringen,og alle tøver et øjeblik og tænker, hvad betyder det nu af ændringer for ridesporten?   Aftenens pressemøde På aftenens pressemøde offentliggjorde myndighederne en række stramninger af de gældende COVID-19-retningslinjer og indførte desuden en række nye tiltag. Dansk Ride Forbund, står naturligvis parat til at fortolke de nye restriktioners betydning for udøvere af hestesporten.      DRF går i dialog med DIF Størst betydning for ridesporten har det utvivlsomt, at forsamlingsforbuddet sænkes til 10 personer fra og med på mandag, men da det endnu ikke er klart, om der kommer til at gælde eventuelle undtagelser eller særregler for idrætten, har DRF på nuværende tidspunkt ikke mulighed for at konkludere, hvad de konkrete konsekvenser bliver for ridesporten.   "Vi går hurtigst muligt i dialog med Danmarks Idrætsforbund og melder ud, så snart vi ved noget mere konkret, og i den mellemliggende tid står vi selvfølgelig til rådighed for dem, der måtte få brug for rådgivning eller sparring" lyder det fra DRF Deler frustrationer "Vi deler jeres frustrationer over, at vi endnu en gang skal forholde os til en ny virkelighed fra den ene dag til den anden, og I skal vide, at vi fortsat gør vores absolut bedste for at løse udfordringerne sammen med jer.", lyder det fra det nationale ride forbund   DRF forventes at vende tilbage med en fortolkning af hvad de nye tiltag fra regeringens side vil have for ridesporten efter dialogen med DIF.      Alle i ridesporten holder vejret i øjeblikket og med de nye COVID-19-restriktioner, hvad er det så lige det kommer til at betyde for sporten?