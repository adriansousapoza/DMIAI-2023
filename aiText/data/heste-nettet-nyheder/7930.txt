EM holdet i para dressur udtaget
2011-08-02T09:44:09
De danske para dressurryttere skal fra den 1.-4. september deltage ved Europamesterskaberne i Belgien, og landstræner David Amager har nu udtaget de ryttere der skal forsvare Danmark. Når de danske ryttere drager afsted til Belgien, er det næsten uundgåeligt ikke at have de store medaljehåb, da rytterne gennem den sidste tid har klare sig nærmest uovervindeligt godt. Således med både medaljer ved VM og fornyligt NM, kan det kun blive spændende om hvilke resultater vi kommer til at se ved EM. Det bliver således også nogle af de samme ryttere der skal afsted til EM, som vi så deltage ved VM. Landstræner David Amager har udtaget følgende ryttere: Grad IV:  Henrik Sibbesen Line Thorning Jørgensen Charlotte Skovlund Jensen  Grad II  Caroline Cecilie Nielsen  Grad Ib  Stinna Tange Kaastrup  Caroline Cecilie Nielsen har dog undervejs måtte skifte hesten ud, men det ser ud til hun har fundet sig godt til rette på sin nye dressurhest Leon, da parret ved det netop overståede DM red sig til guld i grad II. 