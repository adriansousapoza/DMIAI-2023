Nyt islandshesteevent i MCH Messecenter Herning
2017-03-18T08:23:16
NYT, INTERNATIONALT, KÆMPESTORT INDENDØRS ISLANDSHESTEEVENT I DANMARKICEHORSE FESTIVAL er verdens første indendørs WRL-stævne for islandsheste og løber af stablen d. 5.-8. april 2018 i MCH Messecenter Herning. Sæt kryds i kalenderen allerede nu!   Visionen Visionen er, at afholde årets største, internationale islandshestefest med World Ranking List status på en godkendt 250 meter ovalbane - indendørs! Ryttere fra hele verden er inviteret, og der bliver plads til knap 3.000 tilskuere i Equsana Arena i Hal M, MCH Messecenter Herning. Et messeområde på ca. 3.000 m2 vil tilbyde det nyeste indenfor udstyr til den islandske hest. Sideløbende foregår en masse spændende aktiviteter, såsom forelæsninger og clinics samt Dansk Islandshesteforenings 50 års jubilæum, som skydes i gang til festivallen. Sport, shopping, foredrag, clinics, avlsshow og meget mere!   Først og fremmest er ICEHORSE FESTIVAL et internationalt FEIF World Ranking-stævne på en indendørs 250 meter ovalbane, hvor der rides B-sportsklasser torsdag og fredag, og i weekenden dyster de internationale topryttere i A-sportsklasserne. Som tilskuer kan du følge de dygtige sportsekvipager gennem udtagelserne og gyse med ved finalerne i weekenden. Løbende vil der være et udbud af lærerige "drop in-foredrag" og der tilbydes clinics med dygtige, internationale hesteeksperter. I weekenden fremvises flotte hingste og spændende avlsgårde viser deres bedste heste frem i avlsshowet. Sidst, men ikke mindst skal nævnes et ca. 3.000 m2 stort messeområde, hvor udstillere tilbyder et bredt udvalg af gode tilbud og alt det nyeste inden for hestesporten.Festivallen bliver et sandt overflødighedshorn for alle der har interesse i den islandske hest!   Dansk Islandshesteforenings 50 års jubilæum ICEHORSE FESTIVAL samarbejder med Dansk Islandshesteforening, som sparker deres 50 års jubilæum i gang med et brag til eventet i april 2018. Kommer du? - Sæt kryds i kalenderen allerede nu. Det bliver stort!Se mere på www.icehorsefestival.com eller på Facebook: www.facebook.com/icehorsefestival      Kilde: pressemeddelse