Vil du på kursus i TREC i år? Deltage i TREC stævne? 
2012-06-26T22:25:33
Så er det ved at være sidste chance.  Kurset er for ALLE der vil lære noget om TREC. Du får en grundlæggende viden om TREC, hvordan der kan trænes til det, hvordan det skal bedømmes, og hvordan din klub kan arrangere et TREC-stævne.  De tre kurser nedenfor er de sidste TREC-kursur i 2012, så hvis din klub gerne vil i gang med at afholde TREC, er det nu I har chancen.  Til landsfinalerne 2013 vil TREC være en aktivitet I kan kvalificere jer til. For at komme med til Landsfinalerne, skal klubben have kvalificeret sig hjemme i distriktet. Hvis du vil vide mere om kvalifikation til landsfinalerne 2013, kan du kontakte dit lokale distriktsbreddeudvalg eller kontakte Dansk Ride Forbund.     For at deltage i TREC eller TREC-kursus skal du blot være medlem af en klub under Dansk Ride Forbund.  Følgende klubber afholder kursus og stævne i samarbejde med Dansk Ride Forbund: Padborg Rideklub distrikt 8 er vært for kursus mandag den 20. august kl 14- 20. Klubben holder i samarbejde med DRF TREC-stævne søndag den 26. august.  Mariager Og Omegns Køre- og Rideklub distrikt 14 er vært for kursus fredag den 14. september kl. 14- 20. Klubben holder i samarbejde med DRF TREC-stævne søndag den 23. september.  Roskilde Rideklub distrikt 3 er vært for kursus mandag den 27. august kl. 17- 22. Klubben holder i samarbejde med DRF TREC-stævne søndag den 30. september i Ledreborg Skovene.   Følg med på rideforbund.dk under breddeaktiviteter, her kan du læse mere om kursets indhold og hvornår du kan tilmelde dig. 