Thomas Sandgaard Danmarksmester anno 2017!
2017-05-22T23:33:24
Thomas Sandgaard vandt ganske sikkert Danmarksmesterskabet i springning hos Absolute Horses i Tågerup ved Koldning anno 2017. Thomas var alene i front, efter at han som eneste rytter lykkedes i at ride fejlfrit over alle 3 runder. Thomas red sin andenhest Nørremøllehøjs Ariel: "Det er fantastisk at vinde, og ikke mindst fordi det er på denne hest. Jeg valgte at spare Amerone til kommende opgaver i udlandet, og Nørremøllehøjs Ariel er min hest på niveauet lige under. Det er første gang, den rider på det her niveau, og den har fx aldrig før sprunget vandgrav til et stævne. Jeg er rigtig glad for, at jeg gav den chancen, og at det så oven i købet blev til en medalje havde jeg ikke turde håbe på." udtalte Thomas efterfølgende til rideforbundet. Tilbage i 2011 blev Thomas Sandgaard også Danmarksmester, men det var så på førstehesten Amarone. Ind på sølvmedaljen kom Gitte Dahl med Conan. Inden søndagens finalerunder, havde hun 4 fejl med sig. Men efter det lykkedes hende at ride fejlfrit i begge runder, så fik hun rykket sig næsten helt til tops, og kun den ene bom fra førstedagen var skyld i at Thomas og Gitte ikke endte i en omspringning.   "Det er anden gang, jeg starter senoir DM. Da jeg startede første gang i fjor, faldt jeg af, så det var en rigtig dårlig tur. I fredags var det første gang, jeg red en 150 cm klasse, og finalen var endnu sværere. Medaljen betyder, at jeg er udtaget til Aarhus, så det er helt fantastisk." udtalte Gitte efterfølgende til rideforbundet. Til gengæld var der omspringning for alle pengene til bronzemedaljen. Det lykkedes 4 ryttere at ride med et samlet resultat på 8 fejl, og derfor måtte de 4 ryttere mødes i en omspringning. Efter at Kasper H. Hansen med TM Las Vegas havde vundet runden om fredagen, måtte han i søndagens omspringning se sig slået til den noget utaknemmelige 4. plads, efter han red fejlfrit i omspringningen i tiden 39.76 sek. Kun en anden af de 4 ryttere lykkedes at ride fejlfrit i omspringningen - det var Karina Leichle (tidligere Karina Rie Truelsen), der med Sire d'lsigny red fejlfrit i den hurtige tid 38.06 sek, og da ingen af de andre to ryttere kunne ride fejlfrit var bronzemedaljen i hus! De to øvrige ryttere der var i omspringning var Andreas Schou med Hazel BS der red en meget hurtig tur i tiden 37.75 sek, men desværre med en bom. Christoffer Lindenberg fik med Atlanta 8 fejl, men tiden viste at han absolut også havde forsøgt sit, da tiden sluttede på 37.97 sek.  Den samlede resultatliste kan ses HER.    Thomas Sandgaard og Nørremøllehøjs Ariel. jp-phto.dk