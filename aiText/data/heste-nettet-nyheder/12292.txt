Peter Flarup nummer 6 i Luhmühlen
2016-06-19T22:16:26
Denne weekend bød på CCI4* og CIC3* på Luhmühlens flotte anlæg. Der var i år ikke dansk deltagelse i CCI4*, Peter Flarup var eneste dansker til start i CIC3* på Stald Mejses Frankie. I denne klasse blev også det tyske mesterskab afgjort, så nogle af de bedste tyskere var til start.   I dressuren lagde Peter sig ind som foreløbigt nummer 12. Lørdag stod på terræn. Her var der næsten ikke nogen der red fejlfrit på tiden. Peter måtte også indkassere lidt på tid, men rykkede stadig op som nummer 10. Springningen i dag var altså afgørende. Peter gjorde god figur med en fejlfri runde og inden for tiden. Dermed holdt han sine 53 straf. Der var mange fejl på springbanen, og en del ryttere der valgte ikke at ride. Derfor kunne Peter tage hjem fra Luhmühlen med en sjette plads. Vinder af klassen og det tyske mesterskab blev Sandra Auffarth på Opgun Louvo.   I den CCI4* blev det også tysk sejr. Her var det Andreas Dibowski på Its Me XX der rendte med sejren.  