Pas på med salg på afbetaling!   Fagligt
2011-05-27T00:19:26
I forbindelse med finanskrisens indtog i de danske hjem er der flere, som ikke har haft mulighed for at betale den fulde købesum for hesten straks ved handlens indgåelse, men i stedet har valgt at afdrage købesummen over en længere periode. Heste-Nettets sagkyndige - advokatfuldmægtig Karen Margrethe Madsen - bliver ofte kontaktet af brugere på Heste-Nettet, som er kommet i problemer på grund af en afdragsordning, som generelt fraråder, at man som sælger vælger at indgå en afdragsordning på købesummen, medmindre der først udarbejdes et gældsbrev. Karen Margrethe Madsen skriver bl.a.: Jeg er blevet præsenteret for flere problemstillinger i forbindelse med indgåelse af en afdragsordning. Det største problem er dog købers manglende overholdelse af afdragsordningen, hvilket enten skyldes, at køber ikke har pengene til at afdrage, eller at hesten ikke lever op til de forventninger, som køber havde til hesten i forbindelse med handlens indgåelse. Læs hele artiklen Køb og salg af hest på afbetaling eller deltag i den aktuelle debat om emnet ved at klikke på knappen "Deltag i debatten"