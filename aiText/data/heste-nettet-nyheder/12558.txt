Dujardin og Utopia ej til Stockholm
2016-11-19T10:34:26
Charlotte Dujardin har trukket Utopia fra 2016 CDI i Stockholm i slutningen af november, der skulle være et uventet comeback for den 15-årige hingst, men hingsten er ikke fit til at deltage, forlyder det fra Team Hester, og svenskerne er kede af at Dujardin melder fra   Trækplaster uden officiel udmelding Der har ikke været nogen officiel annoncering af, at Charlotte Dujardin, ville returnere i sadlen på Utopia for det 5-stjernede world cup stævne i Stockholm der finder sted i dagene fra den 24-27 November 1016. Allegevel har Charlotte Dujardin været et af hovednavnene og trækplastrene på rytterlisten, og af arrangørerne regnet som en sikker deltager ved stævnet, men det laves der nu om på.   Trækker Utopia som ikke er klar Carl Hester har nu officielt proklameret at den hollandske hingst trækkes fra konkurrencen, da han ikke er klar: "Vi er kede af at måtte meddele at Uthopia ikke kommer til start. Hesten er ikke i konkurrenceform, der er ikke meget vi kan gøre", udtaler Carl Hester til pressen og fortsætter "Utopia har været i avlen indtil oktober og er helt tydeligt ikke fit til opgaven". Hester, havde efter sigende allerede havde meddelt afbuddet til stævne arrangørene for mere end en måned siden, i god tid forud for at der blev lukket for tilmeldinger, men budskabet var åbenbart ikke blevet formidlet videre til organisatorerne.   Over-optimistiske arrangører De svenske organisatorer har nok været lidt for overoptimistiske når de proklamerede, at Dujardin og Utopia var et sikkerk kort, som deltagere i konkurrencen. Ordføren for SIHS, Ulf Rosengren giver også udtryk for at det er ærgerligt, men at der altid findes en risiko for at at der indtræffer noget med hesten, og mener at selv uden Charlotte, vil det blive et spektakulært startfelt i dressuren i klasse med en OL-finalen.   Næsten et år uden konkurrencer for Utopia Dujardin og Utopia konkurrerede sidst sammen i CDI-W i Amsterdam i Januar 2016, hvor ekvipagen sluttede som nummer fire i freestyle med hele 82,375%. Herefter forsvandt hingsten fra rampelyset, efter at et længere juridisk opgør i forbindelse med et konkursbo, og hesten blev efterfølgende solgt på auktion til en anonym køber, som solgte hesten tilbage til Hester og en medsponsor. Efter salget annoncerede Carl Hester, at hesten ikke var fit til flere konkurrencer på grund af skader, og ville blive pensioneret, selvom Hester på den anden side ikke udelukkede et muligt comeback. Det var alligevel en overraskelse for de fleste, da det forlød at Dujardin skulle ride hingsten i Stockholm, som altså alligevel ikke bliver en realitet.   Stærkt startfelt At showet alligevel nok skal blive spektakulært er der sikkert ingen tvivl om.   Dujardins afbud i DCI giver plads til den svenske rytter Mads Hendeliowitz, men derudover er der mange velkendte navne på startslisten, heriblandt også et dansk: Carl Hester, Storbritannien Isabell Werth, Tyskland Tinne Vilhelmson Silfvén, Sverige Patrik Kittel, Sverige Hans Peter Minderhoud, Holland Jessica von Bredow-Werndl, Tyskland Cathrine Dufour, Danmark Diederik van Silfhout, Holland Mads Hendeliowitz, Sverige Rose Mathisen, Sverige Cathrine Dufour, Danmark Det bliver således et særdeles interessant felt, også uden Dujardin, hvor bl.a. også vores danske Cathrine Dufour på Atterupgaards Cassidy, skal starte for første gang efter OL i Rio.      Charlotte Dujardin og Utopia før hesten blev solgt på auktion og senere igen købt af Hester