Spændende start for springningen i Rio!
2016-08-14T23:17:15
I dag startede OL for springrytterens vedkommende. Og sikke en OL-start! Der var favoritter som skuffede, og der var mere ukendte ryttere som absolut klarede sig godt i betragtning af det pres det er at ride et OL.  På banen var der vandgraven som gav rigtig mange fejl samt ikke mindst den sidste linje som indeholdt et dobbeltspring med 5 galopspring ned til den sidste okser. Især dobbeltspringet var der mange heste som kiggede på, hvilket resulterede i mærkelige spring fra hestenes side eller at hestene direkte stoppede på det. Det viste sig at den forhindring virkelig var udslagsgivende for mange ryttere.  En af de helt store skuffelser var Jur Vrieling fra Holland med Zirocco Blue. Efter at have fået et stop i starten af banen, fik han igen et stop i det svære dobbeltspring. To stop på den internationale scene betyder at man er diskvalificeret. Desværre fik Jur Vrieling efter det andet stop ikke ageret som han burde, da han efterfølgende gav Zirocco Blue 3-4 slag med pisken. Efter denne episode blev Jur Vrieling diskvalificeret. Det betyder, at han fortsat er en del af det hollandske hold på tirsdag, men at han er totalt ude af den individuelle liste. Her har alle andre ryttere fået et maks antal fejl på 47, hvilket i teorien kan give rytterne en - om end urealistisk - chance for at kunne fortsætte videre individuelt. Det samme blev Nicola Philippaerts, efter at have brugt sporerne for meget.  En anden af de absolutte topryttere som faldt af er franske Penelope Leprevost, hvor Flora Mariposa snublede i øvrigt rimeligt udramatisk i en landning hvilket resulterede at Penelope måtte en tur i sandet. Ukraniske Cassio Rivetti måtte også en tur i sandet, her dog i den svære dobbeltkombination som gav de mange problemer. Den forsvarende olympiske mester Steve Guerdat red en fejlfri runde på Nino des Buissionnets, og det lykkedes i alt 24 af de 75 deltagende ryttere at komme igennem fejlfrit. Heriblandt Meredith Michaels-Beerbaum med Fibonacci, som i sidste øjeblik blev udskiftet fra Marcus Ehning med Cornado, efter at have snublet i går i opvarmningsklassen.  Klassen i dag betød kun noget for den individuelle stilling samt hvilken rækkefølge holdene skal starte i på tirsdags. Det betyder at dagens resultater ikke tæller med i den samlede stilling for holdene.  Det er muligt at se resultatlisten fra i dag HER. 