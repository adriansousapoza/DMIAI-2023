Hovedløs pony tilhører kendt TV kok
2013-06-25T11:09:00
Den chokerende episode på Tisvilde strand, der lørdag aften kostede en stakkels shetlandspony livet har vagt forargelse. Nu viser det sig, at ponyen tilhørte den kendte TV kok Camilla Plum  Politiet er pt. I færd med at optrævle sagens rette sammenhæng, i forbindelse med at en Shetlandspony lørdag aften blev dræbt og parteret på Tisvilde strand. Det markabre fund der mødte forbipasserende var en pony liggende på stranden, hvor hovedet var skåret af, bugen skåret op og indvoldene taget ud. Ponyen blev fundet neden for Camilla Plums sommerhus, og organerne befandt sig ca. 20 meter væk fra kroppen. Selve hovedet blev fundet i Camilla Plums have, dagen efter episoden.  Folk i lokalområdet betegner den blot tre år gamle pony som både kælen og tam. Til trods, herfor, har den tilsyneladende, i de sidste dage af dens liv, levet en omtumlet tilværelse blandt ukyndige mennesker i forskellige baghaver i sommerhusområdet, under forhold der tilsyneladende ikke egnede sig til at holde hest.  Persongalleriet der omgiver den triste hændelse, står tilsyneladende alle i forbindelse med hinanden, og politiet er pt. I færd med at optrævle sagens rette sammenhæng.  Politiet oplyser, at der foreløbigt er sigtet tre personer, som vidner til episoden har ført politiet frem til. De er sigtet efter dyreværnslovens paragraf 28, der kan give straf i form af bøde, hæfte eller fængsel i op til 1 år. Har hesten været mishandlet, er straffen også fængsel i op til 1 år.   Camilla Plum har selv afvist at udtale sig til store dele af pressen, men har til Frederiksborg Amts Avis udtalt: "Jeg kontaktede selv politiet søndag morgen for at efterlyse min hest, som jeg ellers havde haft gående ved mit sommerhus i cirka ti dage. Hvad der er sket med den, vil jeg overlade til politiet at finde ud af".   Det er der sikkert også mange af Hestenettets læsere der gerne vil vide mere om.   Se evt. mere om personrelationerne på BT's omtale af den grufulde episode: www.bt.dk/danmark/camilla-plums- pony-fundet-halshugget-mystik-om- gerningsmand