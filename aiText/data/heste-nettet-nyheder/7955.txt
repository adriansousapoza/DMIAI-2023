DV´s Youngster Cup kvalificerede heste og startmuligheder
2011-08-11T10:17:03
Den 9.-11. september afholdes Dansk Varmblods PAVO Eliteskue og Dansk Varmblods Elitefølauktion på Vilhelmsborg, og i den forbindelse afholdes der i år Dansk Hesteforsikrings Youngster Cup. Youngster Cup´en afholdes for første gang i år, og er for Dansk Varmblods heste og kårede hingste i samme avlsforbund. Youngster Cup´en er for 6 og 7-års spring og dressurheste. På Dansk Varmblods hjemmeside her, kan du læse om hvilke heste der er kvalificerede til at starte i Youngster Cup´en. Ligesom du kan se hvilke heste der allerede er tilmeldt. Har man en DV-hest der ikke opfylder alle kvalifikationskrav, men som man stadig mener kunne være et muligt emne i Youngster Cup´en, så kan man kontakte DV´s sekretariatschef Casper Cassøe på tlf. 40 29 32 08 eller mail cc@varmblod.dk Kilde: Varmblod.dk