Dufour med i verdens top 10!
2017-07-09T12:23:16
Dansk top dressur er i fremgang viser den seneste opdatering af FEI's verdensrangliste over de mest vindende ekvipager. Dufour og Atterupgårds Cassidy er, med den seneste opdatering af FEI's verdensrangliste for dressurekvipager, for første gang rykket op i den attraktive top 10, ligesom andre danske dressurryttere er rykket markant op på listen, der ellers kun afslører mindre ændringer i det store hele i forhold til måneden før   Dansk dressur på vej frem Nu har vi dokumentationen for de mange på det seneste har fornemmet. Dansk top dressur rykker på sig, på den internationale scene.   Med den seneste opdatering af listen er den umiddelbart mest interessante ændring - og ikke kun set med danske øjne, at Cathrine Dufour og Atterupgårds Cassidy har bevæget sig op i verdens top 10, i et felt der oven i købet udgør en for tiden uhørt skarp verdenselite.    Cathrine Dufour og Atterupgårds Cassidy med i top 10! Cathrine Dufour og Atterupgårds Cassidy er rykket to pladser op på listen og ligger nu nummer 10 på listen, lige indenfor den absolut mest attraktive top 10. Som bekendt har Chathrine og den 14-årige DV vallak, bevæget sig støt og roligt men sikkert op ad rangliste de seneste år, som de sammen har arbejdet målrettet på gennem snart mange år.   Cathrine og Cassidy gjorde sig første gang rigtigt bemærket på den internationale scene, da ekvipagen allerede tilbage i 2010 vandt medalje ved EM for juniorer og senere igen som Young rider i 2012 og 2013. Cathrine og Cassidy blev som bekendt også udtaget til OL i Rio i 2016, hvor de repræsenterede Danmark på fornemste vis. Lige nu er de to helt aktuelle i denne weekends store begivenhed, nemlig afviklingen af DM i dressur på Broholm, hvor de for nuværende har lagt sig ret suverænt foran efter konkurrencens første afdeling i udvælgelsen af Danmarks bedste dressurekvipage 2017.   Agnete Kirk Thinggaard og Jojo AZ 44 pladser frem Der er imidlertid også andre danske dressurryttere der har bevæget sig op ad verdensranglisten. Agnete Kirk Thinggaard og Jojo AZ har på en gang taget et ordentligt ryk op ad ranglisten. Denne spændende ekvipage har taget et ryk fra nr. 75 i sidste måned til nu at ligge på 31-pladsen. Et spring op ad verdensranglisten på ikke mindre end 44 pladser!   Anne Kasprzak og Donnperignon 138 pladser frem Tilsvarende har Anna Kasprzak på Donnperignon taget et ryk op ad listen fra 174 i slutningen af maj måned til nummer 36 i denne måned, ialt 138 pladser op ad listen. Det store ryk skyldes dog primært, at de har haft en længere pause fra konkurrencer og nu har genoptaget deres aktive deltagelse igen. En skam at Anna ikke har Donnperignon med til DM på Broholm, men det skyldes heldigvis kun en uskadelig tandoperation, så han er forventet snart fit for fight igen.   Isabell Werth fortsat urørlig Isabell Werth ligger sikkert fortsat i toppen af verdensranglisten med Weihegold, med Kristina Bröring Sprehe på Desperados FRH og Dorothee Schneider på Showtime FRH på anden og tredjepladsen, uændret i forhold til sidste måned.   Unge amerikanske Laura Graves ligger som nummer 4 på listen efterfulgt af Britiske Carl Hester på Nip Tuck på 5. pladsen.   Isabelle Werth dukker så igen op på listens 6-plads. Denne gang med Emilio, og sågår også på 7-pladsen med Don Johnson FRH, som med de seneste overbevisende sejre - faktisk 15. internationale Grand prix sejre i streg, er rykket yderligere frem på listen.   Se den senest opdaterede liste opgjort pr 30. juni 2017 her      Cathrine Dufour og Atterupgårds Cassidy er netop for første gang kommet op i top 10 på FEI's verdensrangliste over de bedste dressurekvipager