Åbne træningssamlinger i ponydressur
2016-12-14T17:04:07
Har du ambitioner om at ride ECCO Cup, DRF-mesterskab og evt. internationale stævner i 2017? Så har du mulighed for at komme til træningssamling med landstræner Jette Nevermann den 14. eller 15. januar 2017   Landstræneren inviterer til træningssamling Den 14. januar inviterer landstræner i ponydressur Jette Nevermann til samling hos Holstebro Sportsrideklub, mens det er Odsholm Ridecenter (Viby Sj.), der lægger ridehus til den 15. januar. Ved samlingerne får du individuel undervisning og vejledning fra landstræneren.   Prisen er 400 kr Samlingerne er åbne for ekvipager, der har redet PRT til min. 66 % ved et landsstævne, og der er plads til max. 16 ryttere pr. samling (tildeles efter først til mølle-princippet). Det koster 400,- kr. at deltage, og der skal meldes til via DRF Go! senest den 6. januar 2017.   Kilde: DRF      Træningssamlinger for ponydressur for dem med ambitioner  