Løse heste skabte køkaos på motorvej
2017-02-07T08:04:07
I myldretidstrafikken i går, lykkedes det tre heste at skabe ekstra kaos på Hillerødmotorvejen ind mod København.  Hvad der lignede en fjordhest samt en sort og en brun pony, gik stille og roligt omkring på Hillerødmotorvejen, og da denne artikel med billede blev skrevet, var de ved den sidste afkørsel om København. Hestenes tur resulterede i ekstra kø i begge retninger, da bilisterne mod Hillerød skabte "glo-kø", da det jo heldigvis ikke er ofte, der er heste på motorvejen.  Der blev fra bilisternes side taget hensyn til de løse heste, og hestene endte med at slippe helskindet fra mødet med motorvejen. Ejeren fik afhentet de løse heste. Kilde: ekstrabladet.dk