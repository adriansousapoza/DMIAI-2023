Dagens hest i Roskilde
2012-09-03T21:41:52
Efter en dejlig søndag med mange flotte heste og mønstringer blev dagens bedste heste og ponyer bedømt en sidste gang. Vinderen af Dagens Hest konkurrencen er den hest med bedst bevægelse der samtidig lever op til racens eksteriørmæssige bestemmelser. Masser af heste var i ringen, men blev via en udskillelsesrunde kogt ned til tre. En nuttet Miniature hingst, en smuk Welsh vallak og en yderst velgående Dansk Varmblods vallak.  Dagens hest ved søndagens arrangement blev den femårige Dansk Varmblods vallak Lillegårds Romario e. Blue horse Romanov. Lillegårds Romario ejes af Pernille Jensen fra Taastrup.   Lillegårds Romario viste en forrygende trav, og blev fremvist i bedste stil. Lillegårds Romario viste desuden et godt temperement og tog hele postyret i fin stil selvom han til sidst var ene hest i ringen overfor flere hundrede klappende tilskuere og høj musik.   Hesten skal naturligvis bruges til dressur, vi håber at se meget mere til ham fremover.   Stort tillykke til Lillegårds Romarios ejer.   