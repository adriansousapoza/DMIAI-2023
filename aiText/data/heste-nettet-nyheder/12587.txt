Gravide Laura vinder CDI4* Grand Prix
2016-11-28T11:32:46
Gravide Laura Tomlinson er halvvejs gennem sin graviditet og alligevel kan intet tilsyneladende stoppe hende. I weekendens firstjernede dressurstævne i Madrid blev det til ikke mindre end to personlige rekorder og en sejr i Grand Prix Speciale!   Der er åbenbart intet der kan holde Storbritanniens OL rytter Laura Tomlinson tilbage for noget, trods det at det netop er blevet proklameret, at hun er gravid i 5. måned og venter sit andet barn i det nye år. Ved samme lejlighed proklamerede hun tillige, at hun ikke havde tænkt sig at stoppe med at ride - om hun selv skal kunne bestemme! ( se her). Og det er hun så - endda på mest overbevisende vis.   Laura i fin form Laura deltog med sin hest Rosalie B (e. Rubin Royal / Newcastle) i det firstjernede CDI stævne i Oldenburg i Tyskland i weekende. Til trods for sin for fremskredne graviditet, demonstrerede Laura at hun er i særdeles fin form og til fulde lever op til sin egen beslutning om at hendes graviditet ikke skal være nogen hundring, for at fortsætte med at konkurrere.   Laura demonstrerede på fornemste vis at samarbejdet med Rosalie B som hun debuterede med i foråret 2016, som blev udnævnt til afløseren efter hendes store succes på den danskavlede hest Mistral Højris, som hun bl.a. red på ved OL i London i 2012, men som nu er blevet pensioneret.   Personlig high score i Grand Prix I fredagens Grand Prix præsterede Laura og Rosalie B, at opnå en personlig highscore, da parret opnåede 74,400 procent i den frstjernede CDI Grand Prix i Oldenburg.   Det er endnu ikke et år siden parret debutterede i de høje klasser. I 2014 red Laura den 10-årige hoppe i Lille Tur, efter at hun havde overtaget hesten fra hendes trainer - tyske guldmedaljetager Klaus Balkenhol, der også har avlet hesten. Herefter rykkede ekvipagen op til Store Tur, da parret deltog i Adequan Global Dressage Festival i Wellington, i det varme Florida, USA, for knapt et år siden.   Vinder af CDI4* Grand Prix Speciale I søndagens Grand Prix Speciale i Oldenburg i Tyskland klarede ekvipagen sig ikke mindre end fremragende. Parret formåede at forbedre deres personlige bedste resultat endnu engang ved denne konkurrence med en score på 75,882. Det er en personlig forbedring på mere end 3 % fra deres tidligere personlige rekord på 72,078, som de netop opnåede i Florida i Marts måned 2016, hvor de debuterede i Store Tur. Men ikke nok med dette. Det blev tillige til en sejr i klassen foran svenske Michelle Hagman på Happiness med 74.569 og Tysklands Carola Koppelmann på Deveraux B på tredjepladsen.      Gravide Laura Tomlinton på hoppen Rosalie B - afløseren for Mistral Højris på vej mod toppen i international dressur  