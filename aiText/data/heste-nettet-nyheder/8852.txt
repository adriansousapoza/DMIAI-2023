Velgennemført Riders Cup-stævne med lokale ryttere i toppen af  Horse House Cup 2012 
2012-04-24T08:15:01
Arrangørerne bag Riders Cup-stævnerne kan se tilbage på det første af årets 6 stævner med stor tilfredshed. Stævnet forløb fantastisk - til trods for vejrgudernes noget lunefulde temperament, som det ene øjeblik udsatte rytterne for torden, styrtregn og endda haglbyger, for derefter at lade solen skinne fra en næsten skyfri himmel. Men heldigvis havde Riders Cup-folkene tænkt på alt, og der var som sædvanligt sørget for store telte og haveparasoller, hvor man både kunne finde ly for vejret, når dette var påkrævet og samtidigt finde masser af den gode mad, som er et af varemærkerne ved Riders Cup-stævnerne. Et stort publikum nød livet i Tybjerg med masser af flot ridning, god mad og hyggeligt samvær. Palle Thilqvist - ctfoto.dk Ryttere fra hele landet havde valgt at bruge weekenden ved stævnet i Tybjerg, og da den sidste rytter red over målstregen søndag aften, havde der været mere end 900 starter ved stævnet.Spontan fællesspisning og et unikt helt hjælperteam! Endnu et eksempel på den gode stemning der altid synes at præge stævnerne i Tybjerg, så var der ganske spontant omkring 70 mennesker til spisning i stævneteltet lørdag aften - hvor Michael Nielsen fra den lokale restaurant "Gulerodshuset" med meget kort varsel havde stablet en fin menu på benene, som i al hast blev bragt til de sultne ryttere og hjælpere i Tybjerg. Sådanne ting kan kun lade sig gøre når en stævnearrangør har en stor og dedikeret hjælperskare at trække på. Glenn Nielsen fra Riders Cup-teamet siger: "Vi er helt igennem tilfredse med weekendens stævne, der igen har bekræftet os i, at det godt kan lade sig gøre at trække både publikum og masser af dygtige ryttere ud til de mindre regionale stævner. Der ligger selvfølgelig et kæmpe arbejde bag et sådan stævne, og jeg vil gerne udtrykke min store tak og beundring for den kæmpe skare af trofaste hjælpere der med stor entusiasme bakker op om Riders Cup-stævnerne. Uden alle disse frivillige var det ganske enkelt ikke muligt at afholde disse stævner!"   Glenn Nielsen fra Riders Cup-teamet er meget tilfreds med weekendens stævne og ikke mindst for en fantastisk indsats fra alle de mange frivillige hjælpere. Palle Thilqvist - ctfoto.dkRiders Cup med Horse House Cup Stævnets største klasse var en S1* hvor forhindringerne er mellem 135 og 150 cm. høje, og her blev til en suveræn og meget populær sejr til lokale Shannon Meinert Ketterlee fra rytterforeningen Riders Cup, der på hesten Dolce Vita Crosby som eneste rytter i klassen formåede at levere et fejlfrit ridt. Vinderen af stævnets største klasse - en S* - Shannon Meinert Ketterlee fra rytterforeningen Riders Cup. Palle Thilqvist - ctfoto.dk Et andet af stævnets højdepunkter var stævnets Horse House Cup, som fra starten har vist sig at være et utroligt populært tiltag hos rytterne. Peter Jensen fra Horse House og rideklubben Riders Cup vil med dette initiativ prøve at involvere bredden i sporten, og Horse House Cup vil give 30 af disse ryttere mulighed for at ride under et internationalt stævne ifm. afviklingen af Cup'ens finaleklasser. At få mulighed for dette er rigtig god træning og forberedelse for de yngre og / eller mere urutinerede ryttere, som her får lejlighed til at opleve rytterne og ikke mindst atmosfæren bag disse store stævner på helt tæt hold. Hele 105 ryttere var til start i klassen og der blev kæmpet indædt for topplaceringerne og de eftertragtede kvalifikationspoint til efterårets finalestævne. Igen i denne klasse blev det lokale ryttere der løb af med topplaceringerne, hvor sejren gik til Simone Vinter på Step Dance fra Næstved Sportsrideklub og andenpladsen til Louise Serwin på Soleil fra rytterforeningen Riders Cup.   En glad vinder af 1. kvalifikationsrunde i Horse House Cup: Simone Vinther på hesten Step Dance. Palle Thilqvist - ctfoto.dkSæt kryds i kalenderen med det samme Det næste Riders Cup stævne løber af stabelen i weekenden den 1. og 2. juni 2012, hvor der igen skal rides om point i Horse House Cup'en. Så riv en dag eller flere ud af kalenderen og sæt kursen mod Tybjerg til et par hyggelige dage med masser af flot ridning, god mad og ikke mindst godt selskab i hyggelige og smukke omgivelser! En glad rytter rækker armen i vejret i triumf efter sidste spring i den store S-klasse - Et talstærkt publikum var mødt op for at følge stævnet i Tybjerg. Palle Thilqvist - ctfoto.dk