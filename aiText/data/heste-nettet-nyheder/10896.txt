Gadekryds vinder FEI dressur
2014-08-08T11:10:51
Skal der fin dressurafstamning med homogene blodlinjer til, for at man kan blande sig i toppen af FEI dressurkonkurrencer? Denne myte har et usædvanligt gadekryds af en dressurhest lige trodset.   Dressurafstamning en forudsætning? En fin dressurafstamning, er ikke altid forudsætningen for at gøre sig gældende på højt FEI niveau i dressur konkurrencer. Det har Hesten Lakota Lace netop bevist, da den med 68.816 i intermediere I, vandt FEI High Percentage Championship, i USA, første gang den deltog på dette konkurrenceniveau, med sin kvindelige rytter Shannon Dahmer.   Den plettede hest, med en bogstaveligt talt, noget broget afstamning, vækker opsigt på dressurbanerne i USA, og beviser at man ikke behøver at være varmblod af fineste dressurafstamning, for at kunne blande sig i toppen af medaljerækkerne.   Selvom de fleste varmblodsheste oprindeligt stammer fra en broget samling af mange forskellige hesteracer, - og med nogenlunde samme typer eksteriør, hører det til sjældenhederne, at et gadekryds af så forskelligartede hesteracer kan falde så heldigt ud, og opnå så fine resultater, som det er tilfældet for Lakota Lace.   Et rigtigt gadekryds Lakota Lace, er en 11-årig vallak, af i dressursammenhænge har en noget broget afstamning. Vallakken, har en i dressursammenhæng meget usædvanlige afstamning. Han er nemlig et rigtigt gadekryds af vidt forskellige hesteracer, hvorom man må sige - er faldet særdeles heldigt ud. Han er nemlig en blanding af Appaloosa (heraf de knapstrupper lignende pletter på bagparten)m Percheron (som er en tung koldblodrace, der oprindeligt stammer fra Frankrig (se her), og quarter horse.   Intet sædvanligt ved Lakota Lace Alt ved Lakota Lace er lidt ud over det sædvanlige. Hans afstamning er helt usædvanlig i FEI regi. Til trods herfor, har han drønet op af ranglisterne i et usædvanligt tempo. Hans fødsel var ikke engang planlagt, men et 'hul i hegnet'. Hans far befrugtede hans mor, og den uvidende ejer solgte hoppen videre til en ny ejer, som naturligvis heller ikke anede noget om at hoppen var i fol. Resultatet af dette lille uheld, kunne imidlertid ikke være faldet bedre ud, da resultatet viste sig at blive en dressurhest lidt ud over det sædvanlige.   Ejeren til Lakota Lace, Janet Wingate, som er bosiddende i Denver, Colorado købte hesten, da hun ledte efter en Appaloosa, som efterfølger for et tidligere eksemplar af racen som hun havde ejet og elsket. På daværende tidspunkt var han 3 år gammel." Jeg har hang til Appaloosas fordi jeg tidligere havde en rigtig dejlig en af slagsen" forklarer Wingate til pressen, "Så jeg prøvede at finde en erstatning for min tidligere hest, selvom jeg ikke troede det muligt, fordi han var så speciel, men det lykkedes. Han var et fejltrin, men se hvad der er kommet ud af det!"   I rivende udvikling For mindre en 2 år siden, satte Wingate Lakota Lace i træning hos Dahmer. Sidenhen er han blomstret op og udviklet sig til et stærkt bud på rosetter i 'Lille tur'. Og Dahmer har udset sig hele vejen til Grand Prix.   Lakota Lace har vist sig, at være ekstremt hurtig og villig til at lære. For blot et år siden, gik han LA klasser, og havde endnu ikke påbegyndt changementerne. Det begyndte de først på så småt i september sidste år, mens Ejeren Wingate var taget på en mindre ferie. Herom beretter hun: "Jeg tog på ferie og Shannon ringede mig op og sagde, 'nu udfører vi skift for hvert fjerde galopspring'. Wingate troede næsten ikke sine egne ører.   Da Wingate vendte hjem fra ferie, føjede hesten hurtigt de sidste øvelser til sit hurtigt voksende repertoire, der skulle kvalificere ham til at deltage i 'lille tur'. "Lakota Lace lærer ekstremt hurtigt, og han har meget stor selvtillid. Han er i rigtig god form, og alt forekommer ham så let at lære. Han elsker at arbejde og er altid klar til at gå i gang. Desuden er han super behagelig at ride", udtaler Dahmer om sin 4-benede samarbejdspartner.   Et godt hoved Lakota Lace's intelligens og gode hoved har hjulpet ham til at opnå de fine resultater på dressurbanerne.   Efter nogle succesfulde ridt på Prix St. Georges niveau tidligere på året i, besluttede Dahmer at give intermediere en tur, som også gav bonus. Trioen har nu fået 'blod på tanden', og de har nu planer om at konkurrere om nationale titler.   Nok usædvanligt, men hvem påstod et gadekryds ikke kunne gøre sig gældende? Det kan Lakoto Lace.        Shannon Dahmer og Lakota Lace