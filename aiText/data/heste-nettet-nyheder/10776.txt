Ejeren til Dujardins adoptionspony fængslet
2014-06-14T15:32:53
Fængselsstraf, bøde og frakendelse af retten til at holde heste for altid, er den dom som ejeren af Charlotte Dujardins adoptivpony, nu har fået i retten. Ponyen 'Santa', virker ikke utilfreds med sit nye hjem.   Kontant straf Ejeren til den pony som den succesfulde britiske dressurrytter Charlotte Dujardin har adopteret, er ved en dom i sidste uge blevet fængslet for 16 uger, må betale en bøde på 2.000 engelske pund, og hendes tidligere dom for vanrøgt, er blevet skærpet til frakendelse af retten til hestehold for resten af livet.   Episoden, som førte til Charlotte Dujardins adoption af en af den fængslede kvindes misrøgtede heste, har medført en skærpelse af den kendelse, som kvinden allerede i oktober sidste år fik som følge af en tidligere sag, hvor hun blev frakendt retten til at holde heste i 5 år. Med den nye dom har kvinden fået frakendt retten til at holde heste for altid.   Pony adopteret af Dujardin Den ene af de to ponyer som i denne omgang blev fjernet fra kvindens varetægt, blev adopteret af Charlotte Dujardin og var så tynd ved ankomsten, at den blev iklædt et hundedækken til at holde den varm. Ponyen stortrives nu hos den erfarne dressurrytter og hesteelsker (se her)   Straffen retvisende Dyreværnsorganisationen RSPCA, som foretog den inspektion der førte til sigtelsen af kvinden og nu har fået yderligere en dom, glæder sig over skærpelsen. Ifølge dyreværnsorganisationen sender dommen en signal om, forbrydelsens alvor, og samtidig at myndighederne begynder at se med strengere øjne på grov vanrøgt af sagesløse dyr.      Charlotte Dujardin med adoptivponyen 'Santa', i bedre form end nogensinde  