Falsterbo Horse Show i fuld gang
2011-07-08T12:48:24
Det internationale stævne Falsterbo Horse Show er i fuld gang, og det med dansk deltagelse. Det er både de danske dressur og springryttere der kæmper om præmierne ved Falsterbo Horse Show. I fredagens første dressurklasse EMW Steinless Grand Prix blev Michael Søgaard og Pari-Cash Foldager bedst placerede danske ekvipage med en 10. plads, efterfulgt af Joachim Chr. Thomsen og Lusingando på 11. pladsen. Klassen blev vundet af den svenske toprytter Patrick Kittel med hesten Toy Story e.Come Back II/Concorde. Senere på dagen skal endnu to danskere ride Grand Prix, det drejer sig om Bo Høstrup med Cajo og Jim Rasmussen med Broholms Highlight, de kan glæde sig til at få skarp konkurrence af bl.a. Anky van Grunsven. Du kan se alle resultaterne fra Falsterbo Horse Show ved at klikke her.