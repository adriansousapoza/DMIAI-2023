2. december, hvor er jeg nu?
2011-12-02T00:15:02
    Hej igen juniorer. Nå, i går fik jeg da lært lidt om takt og tone på JHN. Pyha, der er altså mange regler at holde styr på, når man bare er en lille JHN-julehest. Men der stod godt nok også mange gode råd, der forhåbentlig kan hjælpe mig til at få en god oplevelse som skribent på JHNs fora. Så nu er jeg ved at være klar til at skrive, og deltage i alle juledebatterne. For I har vel juledebatter, ikke?? Snakke om julegaver til mor, far, søskende og kæresten? Laaaaange ønskesedler og drømme om en pony under træet? Jeg beklager, jeg kommer ikke hjem og ligger under jeres træ, men jeg kan måske bidrage med en dejlig gave, hvis I kan finde mig.   Læs alt om JHNs julekonkurrence og se de lækre præmier her   Inden jeg kaster mig ud i debatterne, er der lige nogle funktioner jeg gerne vil se hvordan fungerer, men jeg vil helst ikke genere de andre skribenter. Jeg har lavet en ny flot signatur og jeg har nogle billeder jeg gerne vil lægge ind. Hvor kan jeg lave en prøve? Nåh jo, nu ved jeg det. Kan I finde mig?   Find mig og klik på billedet (se ovenfor), så deltager du i konkurrencen om en Breyer løsdriftstald i træ fra Gila Horsefair.  