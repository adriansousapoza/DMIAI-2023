Sælg Lillebror-lodder og tjen penge til rideklubben
2012-03-13T22:52:49
I 2011 deltog 37 rideklubber i Lillebror Lotteriet, og de tjente tilsammen ca. 120.000 kr., så der er gode penge at hente til klubkassen.   Lokale foreninger og sportsklubber kan tjene gode penge til egne aktiviteter ved at sælge Børnehjælpsdagens Lillebror Lotteri, som i år er på gaden for 86. gang.  Mangler din forening nyt klubudstyr, træningstøj eller måske et tilskud til rejser, så er der nu økonomisk hjælp at hente! Børnehjælpsdagens Lillebror Lotteri giver nemlig din forening - og medlemmer - mulighed for at tjene penge til klubkassen på en nem måde uden økonomisk risiko.   Det landsdækkende Lillebror Lotteri, der er på gaden den 29. marts 2012, kan sælges af en samlet forening eller af enkeltstående hold/årgange. For hvert solgt lod modtager din forening/hold 8,50 krone - og det kan hurtigt løbe op i rigtig mange penge!   I 2011 tjente 434 foreninger (og skoleklasser) således hele 2,3 millioner kroner ved at sælge Lillebror-lodder. Typisk er det foreningsbørn og unge, der klarer opgaven som sælgere - i tæt samarbejde med trænere, klubledere eller forældre.   Tjen penge - og gør en god gerning! Når din forening har modtaget deres andel, går resten af pengene til Børnehjælpsdagens arbejde for de 15.000 anbragte børn og unge i Danmark. Ved at sælge Lillebror-lodder er I altså med til at støtte en god sag!   Børnehjælpsdagen, der er en landsdækkende hjælpeorganisation, giver anbragte børn og unge gode oplevelser og positiv opmærksomhed. Det sker gennem en række gratis tilbud som f.eks. fysiske aktiviteter, danseundervisning, konfirmationsgaver, julefester, sommerfester, Tivoli-ture m.m. Gå online og tilmeld din forening til Lillebror Lotteriet 2012 allerede nu på http://www.bhd.dk.   Du kan også tilmelde dig hos Børnehjælpsdagen på telefon 3530 9300 eller mail til: forening@bhd.dk Lillebror Lotteriet 2012 sælges i perioden fra den 29. marts til den 20. maj.   Kilde: DRF