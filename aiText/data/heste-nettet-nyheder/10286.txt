World Cup uden Gal og Helgstrand
2013-10-19T14:08:21
To af topfavoritterne ved dette års World Cup-kvalifikation ved JBK Horse Shows i Odense kommer ikke til start.  Edward Gal har netop på Glock Horse Performance Centers facebookside meddelt, at han ikke kommer til start ved årets første World Cup-stævne alligevel, idet han pga. familieproblemer er taget hjem til Holland. Hans samlever Hans Peter Minderhoud vil dog stadig komme til start på Glock's Romanov (tidligere Blue Hors).  Andreas Helgstrand har ligeledes trukket sig og kommer ej heller til start, årsagen skal findes i Akeem Foldagers vejrtrækningsproblemer, som også voldte problemer for ekvipagen under EM. Andreas Helgstrand har udtalt til Ridehesten.com, at Akeem ikke føltes 100 % og puster mere under arbejde end normalt.  Edward Gal (Arkivfoto: JP-Photo)