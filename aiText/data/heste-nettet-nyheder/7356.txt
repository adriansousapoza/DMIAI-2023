Endnu to heste fjernet fra ejer i Als
2011-01-30T10:15:25
Jens Skøtt Pedersen var i sommer genstand for politiets og mediernes søgelys, da hans dyr græssede ulovligt på kommunens jord, og han endvidere havde fået stribevis af påbud om at rydde op efter den hærgen, dyrene stod for i området. Ligeledes er han tiltalt for ikke at passe sine dyr ordentligt. Læs også: Heste og får græsser ulovligt i Als; ejer ligeglad med påbud Efterfølgende hentede politiet dyrene, hvor Skøtt med en lang kniv forsøgte at lægge politiet hindringer i vejen. Læs også: Dyr i Als fjernet under stor dramatik Nu er den gal igen. Skøtt har på trods af tiltale og stor bøde for at misligeholde sine dyr ikke mistet modet med dyrehold i baghaven og har anskaffet sig to heste og to hunde. Torsdag hentede politiet og Falck hestene efter at politiet var blevet orienteret om, at der igen var dyr, og man havde holdt lidt øje med området. Den ene hest var et par dage før tæt på at blive påkørt af en nabo, da den var stukket af fra Skøtts have. Kilde: Nordjyske.dk