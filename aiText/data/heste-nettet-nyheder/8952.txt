Riders Cup arrangerer banetræning - bare mød op
2012-05-25T21:00:02
Riders Cup arrangerer banetræning den 31. maj 2012 som optakt til weekendens stævne.  Der er lagt op til en både hyggelig og lærerig eftermiddag og aften, når Riders Cup-arrangørerne onsdag den 31. maj igen slår dørene op for en kæmpe banetræning forud for weekendens stævne med 2. runde af kvalifikationsklasserne til årets store Horse House Cup 2012! Der vil være mulighed for at ride på to forskellige baner, og højderne starter ved 80 cm. Herefter vil banerne løbende blive hævet 10 cm, således at alle ryttere på alle niveauer har mulighed for at ride. Derudover vil der være mulighed for at træne vandgrav, og der vil selvfølgelig være hjælpere / banepersonale til stede, som kan støtte rytterne. Grillen vil være tændt, og der vil dagen igennem være mulighed for at købe dejlig og lækker mad samt en tår at drikke! Så giv dig selv og din hest den bedst mulige start på stævnesæsonen: Kridt skoene, læs hesten(e) og kom ud til en hyggelig eftermiddag/aften hvor du kan få et par gode ture på Riders Cup-banerne. Praktiske info: · Banetræningen starter kl. 15.00 og fortsætter indtil det bliver mørkt · Højden starter på 80 cm og øges løbende med 10 cm efter behov · Det er ikke nødvendigt at tilmelde sig - du møder bare op · Du kan medbringe din egen træner · Det koster 150,- kr. for 2 gennemridningner · Der vil være mulighed for at købe mad og drikkevarer · Adressen er: Tybjergvej 14, 4160 Herlufmagle · Læs mere på www.riderscup.dk 