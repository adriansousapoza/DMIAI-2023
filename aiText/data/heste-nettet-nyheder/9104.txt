Endnu et hattrick til ponydressurrytterne ved NM
2012-07-01T14:31:55
Lørdag eftermiddag lykkedes det igen de danske dressurponyryttere at vinde guld, sølv og bronze i kür-klassen for kat. I ponyer. Med kürprogrammer i særklasse gik guldet til Victoria E. Vallentin på Armando, mens Sille Engermann og Janine We fik sølv og Aleksandra Sørensen på Melli's Dornik tog bronzemedaljen.   Sublime danske dressurponyrryttere Nordisk Mester 2012 i kür for kat. I ponyer blev Victoria E. Vallentin og ponyen Armando, der fik 77,30 % for deres kürprogram. Sølvmedaljen gik til Sille Engerman og Janine We, hvis program blev bedømt til 75,55 %, mens Aleksandra Sørensen på Melli's Dornik opnåede 73,55 % og fik bronze. Nicoline Ravn Jensen og ponyen Campari WE fik 68,45 %, hvilket placerede parret på en 9. plads. Torsdag vandt holdet guld i holdkonkurrencen, og i går i den individuelle klasse gik guldet til Sille Engermann, mens Victoria E. Vallentin fik sølv og Nicoline Ravn Jensen på Campari We fik bronze. Dermed har de danske ponydressurryttere vundet alle medaljerne ved NM 2012!   NM ved Finnderby   Kilde: DRF  Victoria E. Vallentin (Arkivfoto: JP-Photo)