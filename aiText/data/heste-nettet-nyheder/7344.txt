Zenyatta Horse of the Year
2011-01-27T14:36:51
Den fantastiske fuldblodshoppe Zenyatta som skrev historie ved at vinde 19 ud af 20 løb, bl.a. det uoficielle VM for galopheste, Breeders' Cup Classic i 2009 som den første hoppe nogensinde.  Efter det knebne nederlag til hingsten Blame i 2010 udgaven af Breeders' Cup Classic besluttede kredsen om den nu 7-årige hoppe, at hun skulle forlade væddeløbssporten og nu blot indgå i avlen.  Fra Breeders' Cup Classic-løbet i november og frem til afgørelsens time, den 18. januar dette år, har Zenyattas eneste konkurrence været mod selvsamme Blame, i opløbet om at blive Horse of the Year i Nordamerika. Titlen som Horse of the Year, er meget prestigefyldt og prisoverrækkelsen får verdensomspændende omtale i de væddeløbsrelaterede medier.  2009-titlen tabte Zenyatta til hoppen Rachel Alexandra men 2010 skulle altså blive året, Zenyatta blev tildelt hæderen for, selvom mange fagfolk havde udtalt sig til fordel for hingsten Blame. Zenyatta opnåede berømmelse udover hele Nordamerika gennem den store medieopmærksomhed, bl.a. blev der lavet et afsnit af det kendte nyhedsprogram 60 Minutes om Zenyatta og hendes mange tusinde fans. Knap 62.000 fans har Zenyatta på sin Facebookside. I går blev det offentliggjort, at faderen til Zenyattas (e. Street Cry ua. Vertigineux e. Kris S.) første føl, bliver hingsten Bernadini, som vandt det prestigefyldte løb Preakness Stakes i 2006. Bernadini er efter tophingsten A.P. Indy og ud af hoppen Cara Rafaela e. Quiet American. Læs mere om Zenyatta her