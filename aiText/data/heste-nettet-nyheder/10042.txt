Autister i nærvær med heste
2013-07-03T14:45:02
To studerende fra pædagogsemninariet i Kolding har lavet førsteårsopgave, der omhandler emnet hesteassisteret udvikling for folk med ASF.   Opgavens indledning Opgaven bunder i en interesse for heste og menneskers samspil. Interessens oprindelse stammer fra arbejdet inden for området samt empiri omkring hvad heste gør for mennesker med autisme-spektrum-forstyrrelse. Den enkeltes holdning til ordet "hest" lader vi være uklart, da der i opgaven ikke bliver lagt vægt på hvad den enkelte fortager sig med hesten, men mere i samvær med den.   Nøgleordet er nærvær. For nærvær er for de fleste af os måske kun få sekunder. Hvordan føles det at være nærværende, når vi mærker efter i maven? Det er forskelligt hvor man som individ finder få sekunders nærvær. I virkeligheden er det vel de sekunder som vi forsøger at få til at blive timer eller døgn, men som det individorienterede samfund forhindrer os i. Det at være i nærvær betyder at kunne mærke egen krop, men er vi bange for at mærke den både inden i og uden på? Måske er vi lidt skæmte hvis vi skal lægge hverdagens rutiner fra os og bare være nærværende. Hestes evne til at befinde sig i nuet, tvinger mennesker til at være til stede i nuet og mærke kroppen. Det at kunne mestre sin krop, at mestre sine følelser og skabe den følelse at ens krop og sind er en helhed giver mening i forhold til pædagogisk arbejde med mennesker med diagnoser, at kunne mestre sit liv. Som Aaron Antonovsky siger at skabe en følelse af sammenhæng. Redskaber til at kunne mestre livet er noget du tager med dig, noget som du kan tage frem når du skal have fikset en opgave. Hos autister kan det med at fikse opgaver, udfordringer eller sociale sammenhænge ofte være en svær opgave. Derfor syntes vi som kommende pædagoger at området er interessant og denne opgave kan give os og andre en større indsigt i effekten af autisters nærvær med heste.  I denne opagave har vi valgt at tage udgangspunkt i diagnosen autisme. Vores empiri samlet i arbejde og samvær med to autister Melanie med hesten Elliot og Morten. Vi undersøger hvordan autister kan udvikle sig i samspil med autister. Dog er det vigtigt at tankegangen også kan bruges i anden diagnosesammenhæng.  Hvordan kan pædagogisk arbejde med fokus på nærvær med heste give mennesker med autisme redskaber til at kunne mestre livet?   Læs hele opgaven her   Forsidefoto: Arkivfoto, JP-Photo.dk