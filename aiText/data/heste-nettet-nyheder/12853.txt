Rideklub meldt til politiet
2017-02-20T17:25:16
Den nordjyske rideklub Sindal Rideklub, er blevet meldt til politiet. Politiet har ikke yderligere kommentarer til anmeldelsen, og det har heller ikke været muligt at få oplyst, hvem der står bag politianmeldelsen. Den 8. december sidste år fik klubben en ny bestyrelse, men for en uge siden endte bestyrelsen med at opgive og erklære klubben i betalingsstandsning. Årsagen til at klubben er kommet i betalingsstandsning, er fordi den skylder både husleje for et sekscifret beløb samt for en kassekredit, der også er sekscifret, og det ikke er muligt for dem at tilbagebetale i deres nuværende situation. Tilbage i efteråret fjernede Hjørring Kommune tilskuddet til rideklubben, hvilket har været medårsag til at klubben ikke kunne fungere økonomisk. Årsagen til at Hjørring Kommune fjernede tilskuddet, er fordi der ikke er modtaget et underskrevet regnskab fra både den foregående og seneste bestyrelse i rideklubben. Så er det ikke længere muligt for kommunen at følge med i pengestrømmen i klubben, og derfor fratages tilskuddet har Hjørring Kommunes borgmester Arne Boelt fra Socialdemokratiet udtalt til Nordjyske.dk Formanden fra den nu netop afgåede bestyrelse Magnus Thomsen, udtaler til Nordjyske.dk, at de kun har hørt rygter om politianmeldelsen, men endnu ikke er blevet kontaktet af politiet. Derfor er der ikke nogen i bestyrelsen, der ved, hvorfor eller for hvad klubben er politianmeldt for. ? Klubben er gået i betalingsstandsning, fordi bestyrelsen har nedlagt sine mandater som følge af, at den nu afgåede bestyrelse ikke kunne godkende det ufærdige regnskab fra den foregående bestyrelse. De vil ikke skrive under på noget, som de kan blive stillet juridisk til ansvar for, når de ikke kan stå inde for det. Og uden tilskuddet fra kommunen, er det uansvarligt at fortsætte har Magnus yderligere udtalt. På Sindal Rideklubs hjemmeside fremgår det, at det er forsøgt at redde klubben, men at det ikke er muligt i praksis. Yderligere er der sendt en ophævelse af lejemålet mellem rideklubben og Sindal Rideklubs Venner, så det er muligt for Sindal Rideklubs Venner at finde en ny lejer. Kilde: Nordjyske.dk og Sindal rideklub