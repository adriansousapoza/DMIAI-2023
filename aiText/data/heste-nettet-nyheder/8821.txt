Så går det løs i Den Bosch
2012-04-20T08:40:19
I dag går det løs i 's-Hertogenbosch i Holland, når årets World Cup finale i dressur skal afgøres. Lone Jørgensen og hesten De Vito repræsenterer Danmark i dressurfinalen, der starter i dag klokken 11.55. Heste-Nettet er velankommet og reporterer direkte med billeder og konkurrenceresultater weekenden over.   World Cup finale i dressur Lone Jørgensen er til start i World Cup finalen med hendes 10-årige vallak FBW De Vito e. De Niro/Disco-Stern, som hun den seneste tid har opnået flotte resultater på ved internationale stævner.   Finalen i dressur starter med en Grand Prix i dag med plads til 18 starter. De 15 bedste fra Grand Prix'en går videre til finalens Grand Prix Kür i morgen, hvor alle starter på 0, og vinderen af klassen vinder World Cup'en.   Europamester Adelinde Cornelissen og hesten Jerich Parzival, der vandt World Cup finalen sidste år, håber at kunne gentage sidste års succes. Parzival var dog én af de tre heste, der ikke klarede vet-check igår, og skal derfor igennem vet-check igen i dag, for at kunne deltage i konkurrencen.   Historisk set, så har hollandske ryttere domineret World Cup serien, ved at vinde 11 finaler ud af 26. Den første vinder af FEI World Cup i dressur var danske Anne-Grethe Törnblad på Marzog, der vandt titlen tilbage i 1986 i 's-Hertogenbosch.   Se finalerne via FEI TV eller SVT Finalerne kan ses direkte via FEI TV og har man adgang til den svenske kanal SVT, så sender de også fra både spring- og dressurfinalerne.   FEI TV sender følgende tider: o Torsdag d. 19. april kl. 19.10 - springning 1. runde o Fredag d. 20. april kl. 11.55 - dressur Grand Prix o Fredag d. 20. april kl. 18.55 - springning 2. runde o Lørdag d. 21. april kl. 13.55 - dressur Grand Prix Kür o Søndag d. 22. april kl. 13.55 - springning 3. runde   SVT1 sender følgende tider: o fredag d. 20. april klokken 16.30 - 17.55 - World Cup finale dressur Grand Prix o lørdag d. 21. april klokken 14.20 - 16.00 - World Cup finale dressur Grand Prix Kür  SVT2 sender følgende tider: o fredag d. 20. april klokken 16.00 - 16.30 - World Cup finale dressur Grand Prix o fredag d. 20. april klokken 22.15 - World Cup finale i springning, 2. runde o lørdag d. 21. april klokken 16.00 - 17.30 - World Cup finale dressur Grand Prix Kür o søndag d. 22. april klokken 15.00 - 17.00 - World Cup finale springning 3. runde   FEI TV   World Cup finale - 's-Hertogenbosch, Holland    Adelinde Cornelissen og Jerich Parzival (Arkivfoto: JP-Photo) 