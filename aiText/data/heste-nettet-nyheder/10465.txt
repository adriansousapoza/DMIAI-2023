Kom til workshop med Claus Toftgaard
2014-01-10T08:12:10
Nu introducerer Claus Toftgaard forårets unikke workshop-serie for alle ryttere, som ønsker at flytte deres ridning til et nyt niveau. Alle kan deltage i kursusrækken, som løber over tre aftener, hvor deltagerne vil kunne samle viden, teste øvelser og arbejde med egen udvikling som rytter. Serien bliver en personlig udviklingsproces for alle deltagere. Udover teori og praktiske øvelser, arbejder alle undervejs med en personling trænings-og handleplan, således at der kan trænes målrettet på hesteryg og med fysisk træning mellem hver workshop. Desuden gennemgår vi praktiske øvelser til at forbedre opstilling og indvirkning på hesten, kommenterer live på træning af testryttere og giver inspiration, ny viden og værktøjer. Deltagerne får gennem hver workshop større indsigt i, hvordan både hestens og rytterens krop fungerer, således at man kan optimere både den daglige træning og præstationer på konkurrencebanerne.   Vil du med? Allerede nu åbnes tilmeldingen til forårets store workshop-serie, som afholdes på Hesteriet Kumlegaarden i Roskilde (uden hest) på følgende datoer:   Workshop 1 Rytterens opstilling 24. april 2014 kl. 18.00-21.00  Workshop 2 Hestens krop og funktion 22. maj 2014 kl. 18.00-21.00 Workshop 3 Samspil mellem hest og rytter 19. juni 2014 kl. 18.00-21.00   Prisen for deltagelse i den samlede workshop-serie er kr. 2450,- inkl. moms pr. person. Prisen inkluderer materialer. Tilmelding efter først-til-mølle på booking@claustoftgaard.dk Læs mere om forårets store workshop serie på claustoftgaard.dk