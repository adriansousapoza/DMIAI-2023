PS Flyinge og Partners AB er kommet godt fra start   VIDEO
2012-03-09T12:17:23
Efter et turbulent efterår i 2011, er der nu ved at komme styr på det aktieselskab, der skal køre hingstestation på det gamle og hæderkronede stutteri Flyinge.   Tyske Deckstation Schoeckemöhle v. Paul Schoeckemöhle, danske Katrinelund v. Ib Kirk og svenske Lövsta Seminstation v.Antonia Ax:son Johnson er gået sammen i et aktieselskab, PS Flyinge & Partners AB, der har lejet sig ind på Flyinge, og starter deres første sæson i år.   Hingstekataloget er netop kommet, og i den forbindelse har vi interviewet daglig leder Helena Torstensson, der er til hingstekåring i Herning. Helena er selv uddannet på Flyinge, og har derefter i en årrække arbejdet for Paul Schoeckemöhle på hans hingstestation i Tyskland hvor hun bl.a. har redet Quintender, Last Man's Hope og Balou De Rouet. Helena vender med glæde tilbage til FLyinge hvor hun bl.a. skal stå for distribution af sæd.   Se interviewet her:    PS Flyinge & Partners AB inviterer alle interesserede til hingstefremvisning den 17 Marts på Flyinge, hvor der naturligvis vil være et stort opbud af både Tyske, Danske og Svenske hingste.    