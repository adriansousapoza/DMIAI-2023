Hestefoderet Hippo kommer nu til Danmark
2012-07-14T17:15:35
Det populære svenskproducerede hestefoder, Hippo, forhandles nu i Land & Fritid kæden.   - "Vi har længe arbejdet på at DLG i Danmark også kunne tilbyde hestefoder produceret af vort svenske selskab, Svenska Foder. Fra efteråret bliver det nu muligt at finde 3 populære varianter af Hippo pille- og muslifoder (Hippo Bas Basic, Hippo Bas Cool og Hippo Bas Müsli) til yderst konkurrencedygtige priser i alle Land & Fritids 63 butikker", fortæller udviklings- og produktchef for Land & Fritid Andreas Hjort.     Hippo-serien er i øjeblikket Sveriges næstbedst sælgende hestefoder og har et bredt sortiment af både pille- og musliprodukter.   På det danske marked vil man i første omgang kunne finde den lidt billigere Hippo Basic-serie i butikkerne. -"På den måde kan vi imødekomme de kunder, som måtte ønske et billigere alternativ end vores øvrige hestefoderprodukter i kæden, fortæller Andreas Hjort afslutningsvist.   Allerede fra august er Hippo Basic at finde på hylderne i Land & Fritid. Dermed tilbydes nu en særdeles bred produktpalette af hestefoderprodukter i hele kæden, som udover Hippo også forhandler DLG's eget hestefoderbrand Equsana og det populære svenske foder Krafft.   Se mere om Hippo på www.landogfritid.dk, hvor du også kan bestille produkterne direkte leveret til stalddøren.   