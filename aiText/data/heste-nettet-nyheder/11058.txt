Billedskønne hingste på fast bund
2014-10-17T13:37:32
Billedskønne og velforberedte hingste indledte åbningen af trakehner hingstekåringen, for et internationalt publikum med den traditionsrige fremvisning på fast bund, der gav en indikation af, hvad tilskuerne kan vente sig af weekenden.   Trakehner hingstekåringen i Neumünster, blev officielt åbnet over middag torsdag, med det faste indlæg, med fremvisning af hingste på fast bund, foran den 5-personer store kåringskommission.   International forsamling Gæster fra samtlige 13 datterforbund, herunder det danske Trakehner-Avlsforbundet i Danmark, og hesteeksperter og auktionsfolk fra hele verden, er mødt frem til den første officielle kåring i den nyombyggede Holstenhalle, for at se på trakehnere af første karat.   I alt blev 35 hingste fremvist for dommere og tilskuere. Heraf var fire 3-årige hingste, der for første gang i forbundets historie stiller til sadelkåring. En del af disse også med internationalt islæt.   Hingste med internationalt islæt En enkelt dansk avlet hingst er stillet til afprøvning. Det er den røde 165cm store hingst Valiant, katalog nr. 7. efter Buddenbrock, med Hertug (Blue Hors) til morfar og Heslegaards Camerlengo som mors morfar. Hingsten er avlet af Bjarne Nørgsaard i Lemming, der gennem årene har produceret en række af velgående heste, med stor præstationsformåen.   Der deltager ligeledes hingste fra flere af de øvrige nabolande, heriblandt to hingste fra Holland: Boulevard, katalog nr 9. efter Easy Game og Ghandi, katalog nr. 10, ligeledes efter Easy Game.   For første gang er der også amerikansk deltagelse. En hingst med meget spændende afstamning med et vist historisk vingesus. Det er hingsten Davidas, katalog nr. 17 efter Horalas, der er født i staten Illinois, i USA. Davidas har den skimlede, men for længst afdøde, legandariske verdensklassehest Abdulla som morfar.   Visse Faderhingste stærkt repræsenteret Hingsten Millinnium (efter Easy Game) er med 5 kandidater den hingst med flest unghingste stillet til hingstekåringen. Det er til og med hans første årgang. Meget imponerende.Det er også interessant i dansk regi, da Easy Game er efter den danske superhoppe Evita.   To andre unghingste er efter en dansk avlet hingst. Det drejer sig om Undercover, katalog nr 34, og Mr. Diamond, katalog nr. 38, som begge er efter Syriano. Syriano, er avlet og opdrettet at Lena Erichsen i Fredensborg, Nordsjælland.   Hingsten Herbstkönig, har ligeledes 3 unghingste med. Det drejer sig om Albarolo, Donauherbst og Lexion med katalog nr. 14, 15 og 16.   Den fulde hingsteliste kan ses her      Antigo efter El Greco på fast bund (forsidefoto: Tine Lessèl)