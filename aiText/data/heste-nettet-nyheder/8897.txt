Danske heste i toppen internationalt
2012-05-08T23:00:13
Den forgangne weekend stod i allerhøjeste grad i de danske hestes favør. Mange internationale topplaceringer og sejre blev det til, både under danske ryttere såvel som under udenlandske.   Linnea Ericsson og Damgårdens Extens (DV e. Crelido/Aleksander opdr. Elsebeth Jepsen & Peter Johansen) sejrede i Grand Prix'en ved det norske tostjernede stævne i Drammen. Mie Daugaard Reimer var næstbedste dansker med en 11. plads på Caput (DV e. Casir Ask/A'Khan Z opdr. Andreas I. Rudbæk) og Karina Rie Truelsen tredjebedste med en 15. plads på halvsøsteren til Caput, Quite Quick (DV e. Quite Easy I/A'Khan Z opdr. Andreas I. Rudbæk).  Ved det firestjernede CSIO-stævne i belgiske Lummen, var flere danske ryttere og heste til start. John Whitakers nyerhvervede, danske OL-håb Maximillian (OS e. Carnute/Sioux de Baugy opdr. Jens Kvist) leverede en pragtpræstation i den enorme grand prix søndag. En fejlfri første hovedrunde og en enkelt tidsfejl i anden hovedrunde rakte til en 3. plads i Grand Prix'en, der er en af ekvipagens ganske få starter indtil videre. I nationsspringningen fredag, leverede Maximillian og Whitaker den ene af det engelske holds 3 fejlfrie runder og leverede en anden runde med et nedslag og en tidsfejl.   Belgiske Jan Vinckier vandt Grand Prix-klassen og den dertilhørende førstepræmie, en bil fra Hyundai, på hesten Emilie de Diamant (BWP e. Diamant de Semilly/Flipper d'Elle) foran ligeledes belgiske Dominique Hendrickx på Cor van de Wateringhoeve (BWP e. Thunder van de Zuuthoeve/Lys de Darmen).   I den 140-145 cm store åbningsspringning, kunne Søren Knudsen placere Harry-K (DV e. Carnute/Robin Z II) af eget opdræt, på en 10. plads.   Søren Knudsen og Harry-K ved hingstekåringen i Herning 2012. Arkivfoto: JP-Photo.dk  Lørdag aften delte Søren Knudsen andenpladsen i en Six-Bar-springning med 4 andre ryttere. I denne klasse red han Chivas Regal (BWP e. Toulon/Blue d'Espoirs) og udgik efter nedslag på 2,10m.   I Tyske Redefin afvikledes i samme weekend et tostjernet internationalt stævne, hvor danskopdrættede Edelgaard's Saqini (Holst. e. Quantum/Cassini I opdr. Eigil Pers) besatte 3. pladsen under tyske Andreas Ripke. Danske Søren N. Pedersen red Tailormade Cavetta (OS e. Careful/Grannus) ind på klassens 5. plads.