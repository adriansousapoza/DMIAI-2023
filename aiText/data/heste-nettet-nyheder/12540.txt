Individuel OL-guldmedaljetager pensioneres
2016-11-09T15:09:21
Steve Guerdat har annonceret at Nino des Buissonnets, hans individuelle OL guldmedaljetager fra OL i London 2012 samt 4. plads til OL i Rio i år, vil blive pensioneret senere i år. Med Nino des Bussonnets er der tale om en levende legende, der med hans specielle karakter og stil har taget springverdenen med storm. Sidste stævne for ekvipagen bliver under det 5* CHI i Geneve søndag d. 11. december, hvor han skal gå sin sidste Grand Prix, som er en del af Rolex Grand Slam. En Grand Prix, han allerede har vundet to gange med Nino i hhv. 2013 og 2015. Ninos farvel er mest passende her, hvor de kommer til slutningen af et fantastisk stævne, hvor også ejeren Urs E. Schwarzenbach, hans team og venner vil være til stede. Steve Guerdat udtaler: "at han fortjener at kunne afslutte i topform med maner i Palexpo. Jeg har tænkt meget over det siden OL i Rio, og jeg er ikke i tvivl om min beslutning: Nino Des Buissonnets vil tage sin sidste runde i Geneve d. 11. december. Jeg sagde efter Rio, at Nino ikke ville komme med til flere vigtige mesterskaber, bare nogle få stævner mere. Han bliver snart 16, og stævner i hans alder har sin risiko, risiko jeg hellere vil undlade at tage, da jeg så gerne vil have han stopper på toppen. Han fortjener retten til at stoppe på toppen, efter en fantastisk sæson i den så specielle Palexpo arena. Det er rette tidspunkt og sted at stopppe." Nino blev født i det nordlige Frankrig ved Deroubaix farm, og er efter Kannan med Hermine du Prelet til mor, som selv er efter Narcos II. I de 6 år hvor Steve Guerdat har arbejdet med Nino des Buissonnets er Nino blevet til en legende. Hans topresultater er selvfølgelig den individuelle OL guldmedalje i 2012 samt 4. pladsen i år. Ud over det er de sammen blevet nr. 2 i World Cup finalen to gange i hhv. 2012 og 2013, hvorefter de i 2014 blev nr. 5 (og hvor Steve efterfølgende i 2015 og i år vandt World Cup finalen på hhv. Albführens Paielle som i sidste uge også blev besluttet at sende på pension samt i år på Corbinian). Sammen har de også vundet mange prestigefyldte Grand Prix'er fx Rio de Janeiro og Geneve som de begge har vundet to gange samt La Boule og Helsinki. Steve og Nino har sammen været en fast bestanddel af landsholdet fra Schweitz, hvor de har leveret mange fejlfrie runder, og Nino vil d. 11. december blive æret af det publikum, som har fulgt ham og oplevet så meget spænding pga. ham.  Nino og Steve til EM i Herning 2013 Kilde: worldofshowjumping.com