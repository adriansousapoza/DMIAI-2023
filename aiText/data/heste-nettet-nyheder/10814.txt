Ingen dansk finalist for 6 års i Falsterbo
2014-07-10T02:34:45
Mandag gik første runde af Scandinavian Open for 6 års heste, og det blev til nogle gode resultater for de danske ekvipager. Jennifer Fogh Pedersen red sig på Calango W Z efter Calvados/Goodtimes sig fejlfrit igennem banen, hvilket hun også gjorde med Didam efter Cardento/Guidam. Den fejlfrie tur var der flere andre danskere som også tog, og det gjorde Kirstin Skjoldshøj på Toftehøjs Camara efter Carmargue/Andiamo, Anica Kristoffersen på Lavisto efter Lambrusco Ask/Casir Ask og Michaela Frederiksen på Serupgårds Corona efter Carson Ask/Casir Ask. Dennis Noes Nielsen red igennem med 1 tidsfejl på Knights of Hearts efter Heartbeat/Crelido og Christian Vang Lauridsen kom også igennem med 1 tidsfejl på Big Time efter Butler/Caretino. 4 fejl blev det til for Christian Vang Lauridsen på Caletta S efter Cormint/Caletto samt for Maria Hjorth Frederiksen på Dublé efter Diamant de Semilly/Carnute. Dina Sigmundsen på Belize D'ive z efter Berlin/Quidam de Revel kom igennem med 5 fejl. I klassen var der i alt 162 startende ekvipager, og 72 red sig fejlfrit igennem banen. Tirsdag havde 148 valgt at ride videre i anden kvalifikation, og her lykkedes det en dansk ekvipage at ride fejlfrit i begge runder. Det var Kirstin Skjoldshøj, som placerede sig som den bedste dansker i anden kvalifikationen på en 22. plads med nul fejl i begge runder på Toftehøjs Camara. Desværre var hendes tid i anden runde ikke hurtig nok til at gå videre til finalen, da det kun er de bedste 20, der går videre til finalen. Så i finalen for 6 års er der desværre ikke nogen dansk finalist i år, men finalen er i stedet rent svensk besat. Kilder: equipe.se og falsterbohorseshow.se