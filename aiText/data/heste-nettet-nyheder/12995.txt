29 hingste til 10-dages test
2017-03-12T21:43:25
Det er hele 29 hingste der i dag blev indsynet til 10-dages test af Dansk Varmblods nye avlsledelse, og de skal alle stå i stalden hos Torben Frandsen på Tørring Ridecenter, mens de afprøves, observeres og vurderes   Afsted med det samme I dagsøndag, som en af de sidste aktiviteter på Herning Horseshow, blev 29 unge og meget friske hingste indsynet til observationstest inde i hal E i MCH Messecenter Herning. Herefter bliver de alle kørt til Tørring Ridecenter for at gennemgå en undersøgelse af en dyrlæge, og så kommer de ind i deres boks på ridecenteret.   Hingstenes ridelighed og temperament vil blive testet de kommende dage, for det er udelukkende det, som ligger til grund for testen, sammen med en observation for staldunoder.   De 3-årige hingste, som er blevet godkendt til afprøvning kan nemlig indsynes til en 10-dages observationstest, og det er der så valgt for hele 29 af slagsen.   Denne test skal bestås såfremt hingsten skal bedække hopper i denne bedækningssæson.   Klarer de skærene, kan de bedække Såfremt hingstene består prøven er de klar til hopperne i denne sæson, og herefter skal de så bestå en 35-dages test forud for endelig kåring.   Andreas Helgstrand valgte at indsyne tre hingste til afprøvning, som ikke har opnået godkendelse i Dansk Varmblod, hingstene er kåret i udlandet og kan bedække der, såfremt de består en 14-dage test.   Følgende hingste blev indsynet: 30, 5, 1, 26, 75, 76, 39, 65, 54, 53, 78, 12, 20, 7, 35, 11, 37, 77, 50, 19, 75, 74, 40, 67, 45, 33, 44, 52 og 41.   Kilde: Herning Horse Show      Sidst på dagen søndag, blev 29 hingste indsynet til 10-dages afprøvning ( Foto: Jp-photo.dk)  