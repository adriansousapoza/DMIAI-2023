Rid med hjertet
2017-03-10T18:47:45
Sådan lød budskabet ved det netop overstået foredrag med Equicoach Ditte Young og topeliterytter Stinna Tange.    Det første ud af tre foredrag om hestevelfærd er netop afholdt ved dette års Herning Horse Show. Danmarks mest anerkendte dyrekommunikatør Ditte Young indledte foredraget med blandt andet at fortælle om hestens personligheder, men gav også med flere gode råd til, hvordan du som rytter kan fremme kommunikationen med din hest. Også en live-coach blev afholdt med paradressurrytter Stinna Tange, der havde nogle spørgsmål, som Ditte stillede Horsebo Smarties. Og for de lidt skeptiske lyttere, fortæller Ditte - hestene taler jo ikke til mig, men de sender billeder, tanker og følelser. Det er ud fra det, at Ditte kan fortælle Stinna Tange, hvad hendes hest, Smarties tænker. Horsebo Smarties e. Gribaldi/Ramiro's Bube er udpræget sensitiv, et legebarn og en prins, fortæller Ditte. Men han har ikke altid været et legebarn fortæller han til Ditte. Det har Stinna gjort ham til - han synes nemlig, at hun er lige så stort et legebarn!Kilde: Herning Horse Show