To dyre heste kidnappet
2017-03-07T18:32:15
To heste er antageligt blevet kidnappet hos en dansk træner i Italien, heriblandt sidste års italienske derbyvinder i trav ved navn Unicka. Det er tilsyneladende ikke uden fortilfælde at heste forvinder eller bliver kidnappet i Italien   Usædvanlig morgen Ifølge den italienske travside vendouledri.it. har den danske travtræner Erik Bondo efterlyst to heste, som på mystisk vis er forsvundet fra hans træningsstald og stutteri tirsdag morgen i Staffoli nær Pisa i italien, og det forlyder at de er blevet kidnappet.   Den danske travtræner Erik Bondo, der er privattræner i Italien, manglede ifølge den italienske travside vendopuledri.it to af sine heste, da han kom i stalden tirsdag morgen. Ved den vanlige morgenfodring kunne det konstateres, at der manglede to heste i stalden - deriblandt sidste års italienske derbyvinder Unicka.   Unicka og Vampyre væk Først var det staldens derbyvinder Unicka, der var væk, men få minutter senere blev det opdaget, at også hesten Vampire Dany var forsvundet. Unicka var sidste år Italiens bedste treårige travhest, mens Vampire Dany er favorit til derbysejren i år.   "Der ingen tegn på indbrud, og vi har også et alarmsystem, men det har så ikke virket efter hensigten. Det er en meget mærkeligt at opleve dette", siger Erik Bondo til den danske travside travservice.dk.   I Italien køres travderbyet for treårige heste, mens det er for fireårige heste i Danmark.   Flere fortilfælde Det er ikke unormalt, at væddeløbsheste til en høj værdi bliver kidnappet i Italien. Af fortilfælde nævner den italienske side: Equinox Bi i 2007, Iglesias i 2012 og Oneghin del Ronco i 2015. De kidnappede heste vendte imidlertid alle hjem senere. Det forlyder ikke hvorfor hestene antageligt er blev kidnappet, men det kan der være forskellige grunde til.   I dette tilfælde var det arbejdsgiveren til Erik Bondo, der i begge tilfælde er ejer begge de to bortkomne heste. Der kan således let spekuleres i, om det er en forretningsmæssig tvist eller økonomiske mellemværender med hestenes ejer, der er årsagen til at de er blevet fjernet fra stutteriet. Dette har Heste-nettet dog ikke kunne få bekræftet.      To travheste er antageligt kidnappet i Italien ( Foto: Arkivfoto)  