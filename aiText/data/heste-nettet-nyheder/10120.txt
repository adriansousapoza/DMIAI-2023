Ejer af tynd følhoppe fik påbud
2013-08-07T11:15:02
Politiet måtte sammen med en dyrlæge fredag den 26. juli på tilsyn hos en afmagret pony med føl på en mark i Gørding i sønderjylland efter en anmeldelse fra foreningen nyt Hesteliv.   Ponyen og føllet gik på en mark uden foder og har derved ikke haft nok ressourcer til både sig selv og føllet. Politiet fandt ponyen for tynd men valgte ikke at fjerne den og føllet. Ejeren har fået et påbud.   "Selv om vi helst havde set, at ponyen var blevet fjernet og anbragt i pleje, er vi dog glade for, at politi og dyrlæge har rykket ud hurtigt og givet ejeren påbud. Vi vil holde øje med at det går fremad med ponyen", siger Janne Junker fra nyt Hesteliv.  Ponyen set fra siden.  Ponyen set bagfra.