Udpluk fra Brugernes Arrangementer
2011-09-28T15:00:02
Under Brugernes Arrangementer kan der findes mange interessante opslag om arrangementer omhandlende alverdens ting i hestesporten landet over. Vi bringer her et lille udpluk af nogle oktoberarrangementer. Søndag den 2. oktober i Ringsted afholder Sjællandske Sportskuske et arrangement, hvor alle har mulighed for at prøve at komme ud at køre kegler. Der er ingen forhåndstilmelding. Man møder blot op og melder til på stedet. Se mere her Lørdag den 8. oktober er det muligt at deltage i et af Horsebackteams kurser på Kumlegården kursuscenter i Roskilde. Der vil blandt andet blive afholdt workshops, hvor man har mulighed for at "se med fingrene". Der vil være fokus på hestens ryg, ryglidelser, sadlens tilpasning og indflydelse samt rytterens balance og opstilling. Bemærk tilmeldingsfrist 30. september. Se mere her Søndag den 9. oktober er der alletiders mulighed for at støtte et godt formål på Svenstrup Gods. Ride-A-Ton er et Walk-A-Ton til hest, der i dette tilfælde støtter Kræftens Bekæmpelse. Der vil udelukkende blive skridtet og travet, og man vælger en rute på enten 5, 10 eller 15 km. Se mere her Lørdag den 15. oktober afholdes der et westernhyggearrangement i Slagelse, hvor alle er velkomne, uanset om man har hest at medbringe. Se mere her Mandag den 24. oktober vil Stald Tougård være vært for arrangementet Den mekaniske hest. Her vil man kunne få trænet sin opstilling og sædefunktion af Pia Munck, der også efterfølgende giver lektioner på deltagernes egne heste. Se mere her I Haderup vil man stable et arrangement på benene, hvor man kan få tjekket sin sadel ved sadelmager Michael Brodie, hvis der er interesse. Se mere her