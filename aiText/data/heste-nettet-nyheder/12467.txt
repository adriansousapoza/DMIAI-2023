Chesall Zimequest bedste springhest på WBFSH's rangliste
2016-10-20T00:19:19
Årets ranglister fra WBFSH er ude! Bedste springhest blev Chesall Zimequest e. Casall/Concerto II, efter at han har domineret WBFSH's rangliste de sidste 6 måneder for avlere af springheste. Det er Simon Delestre der til daglig rider Chesall Zimequest, og det er altså det makkerpar der har sikret den tyske avler Günter Schüder at kunne kalde sig avler af den bedste springhest anno 2016.  Den 11-prige holstener-vallak har samlet i alt 2270 point i peroden fra 1. oktober 2015 til 30. september 2016. Den næstbedste på ranglisten blev den 13-årige hannoveranerhoppe Fine Lady 5 e. Forsyth/Drosselklang II, som med Eric Lamazie i sadlen sikrede Canada en bronzemedalje til OL i Rio. Hun har i samme periode samlet 1756 point og hun er avlet af Wilhelm Leymann. Det blev Kent Farringtons 10-årige belgiske varmblodshoppe (BWP) Gazelle e. Kashmir van't Schuttershof/Indoctro der blev ranglistens nr. 3 med 1755 point og hun er avlet af Werner Hyeninkx-Van Hoornick.  Med Chesall Zimequest sikkert i spidsen lykkedes det også Holstenerforbundet at blive årets bedste avlsforbund med antal heste i toppen af verden. Ud over Chesall Zimequest er det Lintea Tequila e. Campell/Corrado II) og Casall Ask e. Caretino/Lavall I som er de tre bedste i år fra holstenerforbundet.  Det er Zangersheide som endte på andenpladsen i år med Don VHP Z e. Diamant de Semilly/Voltaire, HH Carlos Z e. Chellano Z/Voltaire og Casallo Z e. Casall/Carthago Z som deres tre bedste heste. Det belgiske avlsforbund BWP endte på tredjepladsen i år, med Gazelle, First Class van Eecelghem e. Balou du Rouet/Feinschinnt I van de Richter samt Flora de Mariposa e. For Pleasure/Powerlight som deres tre bedste heste.  Ved 2016 årlige WBFSH måde i Geneve til december vil de vindende avlsforbund fra de tre dicipliner springning, dressur og military blive æret. Her kan du se de bedste springheste anno 2016 efter WBFSHs rangliste.Her kan du se de bedste springavlsforbund anno 2016 efter WBFSHs rangliste. Kilde: wbfsh.org