Dansk Varmblod klar med auktionskatalog
2012-02-15T08:43:03
Årets kollektion ved Forårsauktionen den 10. marts i Herning består bl.a. af atten 3-årige hingste, hvoraf fem er springbetonede og 13 er dressurbetonede. Herudover er der syv 5-årige championatsheste, der kan ses i unghestechampionatet under hingstekåringen i Herning, hvor fire starter dressur og tre skal gå springning. Endvidere byder kollektionen i år på en 6-årig kåret springbetonet Dansk Varmblodshingst samt en dressurbetonet Dansk Varmblodshoppe, der er kåret med guldmedalje i sportsponyavlen. Det er den tidligere fløjhingst, Cross My Heart, der i år vil kunne erhverves på Forårsauktionen, der har flere meget interessante springheste i kollektionen. Heriblandt også sølvmedaljehoppen, Harløsegårds Rubina, der i 2010 aflagde den bedste sadelkåringen af alle springbetonede hopper. Blandt dressurhestene er der også talentfulde ??ungheste og her findes der i 3-års holder nogle meget lovende hingsteaspiranter. Som noget nyt i år kan man selv downloade røntgenbillederne på flere af auktionshestene og således i ro og mag gennemgå billederne med egen dyrlæge. Alle heste ved Dansk Varmblods forårsauktion er på forhånd godkendt i røntgengrupper 1 eller 2 af Dansk Varmblods røntgenudvalg. Har man spørgsmål vedrørende auktionen, er man velkommen til at kontakte Dansk Varmblods sekretariat eller personer fra Dansk Varmblods auktionsudvalg. Gå direkte til kollektionen HER.   kilde: http://www.varmblod.dk      