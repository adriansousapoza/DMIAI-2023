Herning: Hingste på fast bund
2014-03-06T12:43:03
  Så er selve hingstekåringen i Herning skudt igang med mønsting af hingste på fast bund. Årets dressurkollektion ser interessant og stærk ud med de mange spændende indkøb af tophingste fra de tyske og hollandske kåringer     Der var umiddelbart mange hingste det skal blive rigtig spændende at gense de følgende dage. Nogen af de hingste der efter idag efterlod et særdeles positivt indtryk var bl.a. de dyrest indkøbte hingste fra de tyske kåringer.   Kat. nr. 41 Blue Hors Farrell e. Fürstenball/Dacaprio er en betydelig og smuk hingst, der vender rigtig alle steder og viser rigtig gode vinkler i sin bevægelsesmekanik. Kat. nr. 51 Blue Hors St. Schufro e. St. Moritz Junior/Don Schufro er måske lige knap så betydelig men virker til gengæld helt overlegen i mekanik og i tilgift med super skridt. Andreas Helgstrands 900.000 euro indkøb kat. nr. 25 Don Deluxe e. De Niro/Rosario er en smidig og utrolig vellinjeret hingst der gennem hele fremstillingen udstrålende stort overblik og indre ro. Ligeledes fra Helgstrand Dressage fremvistes kat. 50 Sweet Boy e. San Amour/Depardieu. En flot laksort model med en smidig, funktionel og dejligt letgående mekanik.   Det skal blive meget interessant at se de mange dejlige hingste i morgendagens longearbejde     