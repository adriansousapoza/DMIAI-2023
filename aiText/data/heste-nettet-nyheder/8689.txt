Kritik af DB's hestetest
2012-03-13T10:27:00
Dyrenes Beskyttelse har lavet en onlinetest, der skal gøre ryttere bedre til at læse deres heste og på den måde blive bedre til at spotte konfliktadfærd, men mange af Heste-Nettets brugere omtaler testen som ulogisk, latterlig og dårlig. Andre er fortalere for det gode initiativ.   Idéen er ellers god nok. Testen består af 10 små videoer, hvor der til dem alle er fire svarmuligheder. Ved at se videoen skal man, hvis man læser hesten korrekt, kunne udlede den rette svarmulighed og på den måde blive trænet i at se, hvordan heste reagerer i forskellige situationer.   Desværre viser det sig, ifølge nogle af HN's brugere, at videoerne ofte ikke er tydelige nok, og at man med bare en smule erfaring kan gætte sig til svaret på spørgsmålet nærmest uden at have set videoen først.   Andre roser Dyrenes Beskyttelse for det gode initiativ og påpeger, at målgruppen nok er noget yngre, end dem der deltager i debatten på Hyggesnak.   Prøv selv testen her og deltag i debatten ved at klikke på knappen under nyheden, hvor du kan komme med din mening om den.