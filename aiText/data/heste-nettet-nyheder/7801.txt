Ponydressur på Birgittelyst Rideklub
2011-06-13T13:49:19
I de skønne omgivelser udenfor Viborg, ligger Birgittelyst Rideklub i disse dage rammerne for et fire-dages dressurlandsstævne for ponyryttere. Vejret har i det store hele været godt med stævnearrangørerne. I løbet af stævnet har der været 207 starter, til trods for at klubben desværre måtte meddele at young rider klasserne udgik, da der ikke var nok tilmeldte.  Foto: Trine Pilgaard Stævne kordinator Helle Thougaard siger om stævnet:"Stævnet er forløbet i god ro og orden. Dejlige mennesker har deltaget i den gode stemning, såvel forældre, ryttere og alle vores frivillige hjælpere. Uoverenstemmelser er blevet løst i fælleskab med et smil på læben og alle har fået en god oplevelse. " På vegne af Hestens Værn blev der også uddelt en horsemanship medalje ved landsstævnet. Der blev lagt vægt på håndteringen og behandlingen af ponyen både i stalden såvel som på bane og opvarmningen. Rytteren der blev valgt rider pænt i lod, med rolige hænder og schenkler, og lod ingen frustrationer over fejl gå udover ponyen. Hun forsøger at opnå det bedste resultat i et samarbejde med sin pony, og på dette grundlag blev hestens værns horsemanship medalje tildelt Camilla Nicole Nielsen med Grusgårdens Sorte Per.  Camilla Nicole Nielsen og Grusgårdens Sorte Per Foto: Trine Pilgaard Næste arrangement hos Birgittelyst rideklub har start d. 5-7 august, og er dressur c-stævne for heste med kvalifikation til DRF cup 2011. Den 13-14 august er der også c-stævne i dressur for ponyerne med individuelle distriksmesterskab. Du kan se alle resultaterne fra stævnet her.