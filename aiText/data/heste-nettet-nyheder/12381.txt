Dansk 5. plads for hold i paradressur
2016-09-14T06:12:35
Det blev til en samlet 5. plads i team testen i paradressur ved OL i Rio for det danske hold, efter at Caroline Cecilie Nielsen som sidste rytter af de 4 ryttere i holddressurens har været på banen   Dansk 5. plads holddressuren Damark lå lunt i svinget inden dagens sidste ridt i holddressuren, men det blev desværre alligevel ikke til placering i medaljerækken for det danske hold efter team testen i paradressuren i Rio. Efter Stinna Kaastrup og Smarties flotte ridt i går med Danmarks hidtil højeste procent ved dette PL og 71,68% i grad 1b, var der ellers sat høje forhåbninger til Danmarks medalje chancer inden dagens sidste ridt, der altså endte med at række til en samlet 5. plads. Der er alligevel god grund til stolthed over de danske præstationer.   Caroline Cecilie Nielsen i stærkt felt Caroline Cecilie Nielsen og hendes hest Leon var sidste makkerpar i holdkonkurrencen for Danmark tirsdag, som igen har vundet DM på Broholm i år og hermed var et af Danmarks stærkeste kort på hånden. Det var imidlertid særdeles stærkt nternational konkurrence som Caroline Cecilie Nielsen og Leon var oppe imod i grad II, så der var kamp til strejen.   Ekvipagen formåede alligevel at levere en flot præstation, der desværre ikke rakte til at sikre Danmark medalje i det stærke felt, hvor det skulle rides over 70% for at blande sig i toppen. Det blev en karakter til 68,441, hvilket rakte til en samlet 10. plads og dermed placerede det danske hold på en samlet nummer fem i holdkonkurrencen.   Se resultaterne for klassen og startlisten her   Individuelle procenter i holddressuren Det danske hold opnåede hermed følgende individuelle karakterer der altså samlet rakte til en 5. plads i holdkonkurrencen i PL:: Stinna Kaastrup og Smarties: 71,68% Annika Dalskov og Aros A Fenris: 70,132% Susanne Sunesen og Que Faire: 70,158% Caroline Nielsen og Leon: 68,441% Sådan opgøres holdkonkurrencen Alle fire danske ekvipager deltager i holdkonkurrencen, som afgøres over to klasser - team test og den individuelle test. For hver klasse lægges de tre bedste resultater sammen til holdets resultat.   Når alle ryttere har været igennem begge programmer, lægges de to holdresultater sammen til det resultat, der afgør holdkonkurrencen.   Ud over holdkonkurrencen rides der om to sæt individuelle medaljer i hver grad. Et sæt i den individuelle klasse og et sæt i kür-klassen. Der er i alt 76 ekvipager til start, hvoraf 55 både deltager på hold og individuelt. De resterende 21 ekvipager rider kun med om de individuelle medaljer.     