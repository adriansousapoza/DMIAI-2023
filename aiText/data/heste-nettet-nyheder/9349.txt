Lørdagens glade vindere til Store hestedag
2012-09-02T19:41:01
    Lørdag formiddag lagde 294 personer vejen forbi vores computere, for at deltage i konkurrencen om et lækkert blåt underlag fra 24 Ride, værdi kr. 199,-.   Majbrit Petersen fra Lille Skensved havde kun lige forladt Heste-nettets stand, da telefonen ringede, med den glædelige besked om, at hun var udtrukket som vinder i formiddagens konkurrence. Majbrit fortalte, at hun deltager på Store hestedag med heste til mønstringskonkurrence og bedømmelser. Sidste år vandt hendes islændervallak titlen som Dagens hest.    Majbrit Petersen ønskes tillykke af Heste-nettets Anita SpangboEftermiddagens konkurrence  Blandt de 449 personer der deltog i eftermiddagens konkurrence om en saml-selv cavaletti fra Aluette, til en værdi af kr. 500,-, udtrak vi 9-årige Kristine Ringhøj fra Jerslev, som den heldige vinder. Kristine er til Store hestedag for at se sin træner optræde. Selv har hun en pony ved navn Mr. Jakob, som hun rider dressur på, foreløbig på klubplan.    Kristine Ringhøj ønskes tillykke af Anita Spangbo fra Heste-nettet   Det var fornøjeligt at se så mange besøgende på vores stand om lørdagen.   Heste-nettet ønsker vinderne tillykke.  