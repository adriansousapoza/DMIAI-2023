Sidste test inden OL i London
2012-06-29T10:29:18
I næste uge skal fire danske landsholdsryttere vise deres form på dressurbanen ved det store internationale CDIO-stævne i Aachen. Det er ikke kun placeringer, der er på spil ved stævnet, men også de eftertragtede pladser på OL-holdet. Holdet, der skal repræsentere Danmark ved OL i London, offentliggøres fredag den 6. juli. Det danske dressurlandshold er sponsoreret af First Horse Hesteforsikring.   Dressurlandshold på plads i Aachen Det er Nathalie zu Sayn-Wittgenstein på Digby, Anna Kasprzak på Donnperignon, Sidsel Johansen på Schianto og Anne van Olst på Exquis Clearwater, der udgør det danske landshold, der skal repræsentere Danmark i Aachen. Landstræner Rudolf Zeilinger vil følge ekvipagernes præstationer nøje, for det er blandt disse fire ekvipager og de tre, der red i Rotterdam, at han skal finde de tre landsholdsekvipager samt den individuelle ekvipage, som skal sendes til OL i London.   Program: CDIO i Aachen · Torsdag den 5. juli kl. 09.00: Grand Prix (hold) · Lørdag den 7. juli kl. 08:30: FEI Olympic Grand Prix Special · Søndag den 8. juli kl. 10.00: Grand Prix Kür Man kan se de danske præstationer direkte via clipmyhorse, der streamer alle dage fra det store stævne i Aachen.   Stærke takter op til OL De danske dressurryttere har været særdeles stærkt ridende her godt to måneder før OL., hvilket tegner godt for forsvaret af bronzemedaljen fra OL 2008. OL i London varer fra den 27. juli - 12. august, og dressuren afvikles fra den 2. - 9. august.   Det danske dressurlandshold og talentarbejdet i dressur er sponsoreret af First Horse Hesteforsikring. Kilde: DRF  Nathalie zu Sayn-Wittgenstein på Digby (Arkivfoto: JP-Photo)