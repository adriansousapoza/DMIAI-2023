Hesten på havetraileren
2017-02-24T15:05:50
Er du også stødt på billedet af hesten på havetraileren, som har floreret på de sociale medier de sidste dage? Hesten var bundet fast om alle fire ben samt over ryggen, og lignede unægteligt en rigtig hest. Men omvendt, en hest står vel ikke så stille, slet ikke når den er bundet så den ikke kan flytte et ben? Hvis du har set billedet, så kan du måske forstå, hvorfor man har været i tvivl, når du ser billedet forneden. Og i så fald har du ikke været den eneste. I England, hvor episoden er fra, blev deres dyrepoliti RSPCA kaldt ud til en opgave omkring en hest bundet fast på en havetrailer og at der var tale om grov dyremishandling. Men da RSPCA kom frem, viste det sig at være en plastikhest. Inden da havde PSPCA modtaget opkald fra flere fortørnede personer, som rapporterede om den bundne hest bagpå en havetrailer, da den kørte på motorvejen.  Inspektøren Richard Lythgoe fra RSPCA havde hørt rapporteringerne, og han synes godt nok at det lød mærkeligt. Da han ankom til stedet, kunne han kun grine højt, da han så den bundne plastikhest på ladet af havetraileren.       Plastikhesten på tur på motorvejen.  Kilde: horserider.com