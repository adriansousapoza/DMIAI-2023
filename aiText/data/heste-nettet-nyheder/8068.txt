Linnea milimeter fra GP-sejr
2011-09-19T23:05:45
Linnea Ericsson og flere andre danske ryttere var i weekenden rejst til belgiske Neeroteeren for at konkurrere ved det tostjernede stævne.  Linnea opnåede flere flotte placeringer og var søndag blot 3 hundrededele af et sekund fra sejren i Grand Prix-klassen. Hun og Damgårdens Extens (DV e. Crelido/Aleksander opdrættet af Elsebeth Jepsen & Peter Johansen) måtte dog tage til takke med klassens 2. plads efter hollandske Leopold van Asten på VDL Groep Glory. Linneas kæreste og forretningspartner, irske Shane Carey tog sig af klassens 4. plads på Lancero (Holst. e. Lancer II/Corrado I) mens danske Cecilie Tofte red Udessa (KWPN e. Concorde/Ramiro) ind på klassens 15. plads. I en 1.40m kvalifikation til Grand Prix-klassen var Linnea placeret som nummer 6 på Qruella M (SWB e. Quidam de Revel/Furidant) mens Shane og Lancero indtog 4. pladsen. I fredagens kvalifikation til Grand Prix'en blev det til en 4. plads for Linnea og Qruella M. I finalen for de 7-års youngster placerede Linnea Ecuador (Hann. e. Escudo I/For Pleasure) på 6. pladsen. Også Jennifer Fogh Pedersen og Simon Yde deltog ved stævnet og de havde begge flere flotte sejre og placeringer i bl.a. youngsterklasserne. Se alle stævnets resultater her