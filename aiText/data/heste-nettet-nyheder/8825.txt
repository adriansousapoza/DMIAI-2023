Overlegen sejr til Nathalie i går
2012-04-20T10:37:06
I ´s-Hertogenbosch afvikles CDI4* dressurklasser sideløbende med World Cup finalerne og i gårdagens CDI4* Grand Prix klasse blev det overlegen sejr til danske Nathalie zu Sayn-Wittgenstein og DV-vallakken Digby e. Donnerhall/Sandro.  Nathalie vandt med et enigt dommerpanel klassen med 75,085 %. Andenpladsen gik til hollandske Imke Schellekens-Bartels med KWPN-vallakken Hunter Douglas Toots e. Jazz/Havidoff med 72,851 %. Interessant med danske øjne er i særdeleshed ekvipagen der indtog tredjepladsen, idet Edward Gal havde sin internationale Grand Prix debut på Blue Hors Romanov e. Rohdiamant/ Grundstein II, hvilket udløste 71,596 % og en placering på tredjepladsen.  I eftermiddag får vi ekvipagerne at se igen i en Grand Prix Kür.  Klassens resultat kan ses her.  Nathalie zu Sayn-Wittgenstein og Digby (Arkivfoto: JP-Photo)