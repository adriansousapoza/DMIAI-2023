Zibrandtsens første GP sejr på Arlando
2017-06-04T13:30:38
Anne Zibrandtsen har høstet sin første internationale Grand Prix sejr ved The Chedi Residences Grand Prix på sin nyindkøbte hollandske OL hest og verdensanglistens 13. rangerende hest Arlando, som hun erhvervede for blot få måneder siden fra Holland   Anna Zibrandtsens nye verdensklassehest Arlando Det blev opfattet som endnu en styrkelse af dansk dressurs unge lovende ryttere, da den hollandske OL-hest og 13. rangerende på verdensranglisten Arlando (e. Paddox / Mytens) blev købt til Danmark som unge U25 rytter Anna Zibrandtsens nye GP hest (se her), ligesom den britiske OL-hest Atterupgaards Orthilia kort tid foruden, havde fundet vej til Agnethe Kirk Thinggaard ( se her).   Grand Prix rutinen Anna Zibrandtsen, der er bosiddende på Bregnerødgård i Birkerød på Nordsjælland, er endnu U25 rytter, men det har ligesom for Agnethe Kirk Thingaard været et mål for U25 rytteren, at finde en erfaren Grand Prix hest af høj kvalitet som fremtidig satsning. Arlando, der tillige er kåret avlshingst blev indkøbt for at give danske Anna Zibrandtsen mere Grand Prix-erfaring, og det var med indkøbet forhåbningen, at hingsten på sigt kunne bringe Anna med i kampen om pladserne på det danske dressurhold.   Efter blot to måneder i stalden hos Anna på Bregnerødgaard, ser det ud som den nye ekvipage allerede har fundet hinanden, og er godt på vej mod målet, da de netop sammen har høstet deres første internationale Grand Prix sejr.   Første Internationale GP sejr til Anna og Arlando Ved The Chedi Residences Grand Prix i, er det nemlig netop lykkedes den 23-årige danske dressurrytter at vinde klassen med sin nyerhvervede Arlando. I et felt på 19 starter fordelt på ni forskellige nationer, lykkedes det Anna på den rutinerede og erfarne 12-årige KWPN hingst at vinde klassen. Dette til trods for at ekvipagen startede som klassens første.   Spænding til det sidste Arlando og Anna vandt klassen med et flot resultat på 71,400 %, selv om dommerne var lidt uenige om placeringerne og selvom kun to af dommerne havde Anna og Arlando på førstepladsen. Det holdt alligevel hele vejen hjem, selvom det må havde været noget nervepirrende for Anna, at se resten af feltet ride deres programmer, efter at hun og Arlando havde gjort det bedste de kunne.   Svenske Severo Jurado Lopez, som jo er særdeles velkendt i Danmark, da han rider for Helgstrand Dressage, blev 2'er på Deep Impact 3 (e. de Niro / Rubinstein) med et program der blev bedømt til 71,080 %. Hollandske Diederik van Silfhout, der gennem mange år har været Arlando's rytter, måtte tage sig til takke med tredjepladsen med Four Seasons 19 (e. Fürst Piccolo / Mon Cheri) med 70,860 %.   Anna Kasprzak, som i øjeblikket er næsten alle stedsnærværende deltog også i Chedi Residences Grand Prix med sin kun 9-årige Rock Start (e. Rockwell / Weinberg). Det blev til en fjerdeplads med 69,320 % til den danske ekvipage.   Se de samlede resultater fra klassen her:      Anne Zibrandtsen, her på Rentino ved JBK Horseshow 2015 i Odense. U-25 Grand Prix. (Arkivfoto: JP-Photo.dk)