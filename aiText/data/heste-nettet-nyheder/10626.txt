Gratis entré til JBK Horse Festival!
2014-04-04T11:00:01
Med FURUSIYYA FEI NATIONS CUP, ODENSE   Foråret byder på en stor og spændende hestebegivenhed når JBK Horse Festival finder sted den 15.-18. maj 2014 på Odense Dyrskueplads. For at få så mange tilskuere som muligt - og evt. trække nogen til som vil se hvad ridesporten kan tilbyde, har arrangørerne valgt at lade der være gratis entré i år. Den store stævneplads vil kunne byde på udstilling, hyggeligt caféområde, siddepladser på tribunen og meget mere.   JBK Horse Shows har med kort varsel overtaget ansvaret for det traditionsrige stævne med Nations Cup-klassen i år og fremover. Stævnet afvikles på Odense Dyrskueplads. Nations Cup-klassen er en del af den verdensomspændende turnering Furusiyya FEI Nations CupTM Jumping.   Tidsplanen - Hvis du vil se international springning på højt plan kan du overvære Nations Cup-klassen fredag og Grand Prix-klassen søndag. Søndag afvikles Nord Vest Box Cup med ponyklasser for kat. 3 & kat. 2. Udstilling - Vil du rundt og se på lækkert udstyr og andre hesterelaterede ting, er der masser at tage fat på, og har du som erhvervsdrivende lyst til at møde nye kunder kan stævnet i år tilbyde en fordelagtig pris på stande.  Store planer for fremtiden - I de kommende år ønsker JBK Horse Shows at udvikle stævnet, således at det samler alle og har et tilbud til alle hesteinteresserede i Danmark. Ambitionen er at samle over 1000 heste med alt fra polo, ponygames, islændere, dressur, spring m.m.   Fakta JBK Horse Festival Stævnepladsen: Odense Dyrskueplads Dato: 15. - 18. maj 2014 Website: http://www.csio-odense.dk   Forsidefoto: JP-Photo.dk