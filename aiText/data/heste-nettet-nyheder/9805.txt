Cambodia holder føringen i unghestechampionatet
2013-03-08T22:35:58
Til trods for få uoverensstemmelser mellem hest og rytter overbeviste Cambodia alligevel med sine kvaliteter på springene.  Dommerne Bo Kristoffersen og Bo K. Møller belønnede Louise Søgård og Cambodia (DV e. Carmargue/Corrado I/Lagano opdr. Henrik Hansen) med karaktererne 9 for teknik, 9 for galop, 9,5 for kapacitet og 7,5 for ridelighed. Cambodia og Louise Søgård. Foto: Tine  Camillo Ask (DV e. Carson Ask/Cascavelle/Ahorn Z opdr. Stutteri Ask) leverede igen en flot præstation og sprang under Søren Møller Nielsen til 8-8,5-9-8,5 og blev pointmæssigt efterfulgt af Dior (DV e. Carmargue/As Di Villagna/Duft II opdr. Svend Ove Jensen) der sprang til 7,5-8,5-8,0-8,5. Camillo Ask & Søren Møller Nielsen. Foto: Tine Topclass Lacoste (DV e. Cosmeo/Lagano/Rasant opdr. Anja Margrethe Mortensen og Jytte Søndergaard Mortensen) avancerede under Steen S. Blicher med karaktererne 8,0-8,0-8,0-9,0 til en foreløbig 4. plads mens Knight of Hearts (DV e. Heartbeat/Crelido/Rastell opdr. Tove & Gert S. Haurum) under Dennis Noes Nielsen måtte rykke en plads ned i forhold til gårsdagens placering. Topclass Lacoste & Steen S. Blicher. Foto: Tine Lørdag og søndags fremmedryttertest har dog for vane at rykke en del rundt på stillingen selv i toppen, hvor der ikke er mange point der skiller hestene.