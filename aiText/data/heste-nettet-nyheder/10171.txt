Stadig medaljehåb for Para-dressurrytterne
2013-08-23T10:12:08
I går var 2 danske para-dressurryttere til start ved Jysk FEI European Para-Dressage Championship.  I grad 1a, som er ryttere med det sværeste handicap, havde vi Liselotte Scharff Rosenhart til start på Priors Lady Rawage e. Rawage Quintus/Lagano. Liselotte Rosenhart sluttede på en 7. plads med 69,739 %. Liselotte rider kun individuelt, og hendes resultat tæller derfor ikke i holdkonkurrencen. Dagens klasse fungerede som en opvarmningsklasse, inden der søndag skal kæmpes om de individuelle medaljer i kür.  Caroline Cecilie Nielsen red i gårdagens Grad II. Desværre blev den overvædende EM-stemning lidt for meget for Carolines hest Leon e. Lord Swiss/Scampolo, og Caroline måtte derfor opgive.   Efter de to første konkurrencedage ligger Danmark pt. til en bronzemedalje, mens England ligger til guld og Tyskland til sølv. Intet er dog afgjort i holdkonkurrencen endnu, idet rytterne først skal ride i dag og i morgen, for medaljerne i holdkonkurrencen kan tildeles.    Liselotte Scharff Rosenhart på Priors Lady Rawage (Arkivfoto: JP-Photo)