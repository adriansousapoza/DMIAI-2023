Kom til ridderturneringer midt i København i pinsen
2014-06-06T11:02:32
Drabelige vikinger i strålende rustninger, lyden af fløjtespil og skindtrommer, duften af frisk fisk og helstegt pattegris. Tag en weekend væk fra Danmark anno 2014 og besøg Københavns MiddelalderMarked, når Valbyparken i pinsedagene forvandles til et autentisk middelalderunivers. Interessen for markedet er vokset eksplosivt både nationalt og internationalt. I år er der således deltagere fra 16 forskellige lande, og besøgstallet er næsten tredivedoblet siden det første marked i 2007.   Når Københavns MiddelalderMarked i pinsen - fra den 6. til 9. juni - slår portene op, bliver det mere storslået end nogensinde før. Besøgstallet og interessen er nærmest eksploderet siden markedet for første gang omdannede Valbyparken til et autentisk middelaldersamfund for syv år siden. Dengang kom godt 800 besøgende - sidste år nåede det tal op på over 23.000. Der er grund til at forvente endnu flere besøgende i år med en række nye, spændende aktiviteter. Københavns MiddelalderMarked byder nemlig på et hav af madoplevelser, koncerter med middelaldermusikere fra Danmark, Hviderusland og Polen, gøgl, helstegt pattegris, middelalderinspireret øl og den store middelalderturnering - Copenhagen Medieval Open. I alt kommer der deltagere fra 16 forskellige lande, og den internationale interesse for at blive del af det anerkendte middelaldermarked er således ikke til at tage fejl af.   Endnu mere børnevenligt end tidligere Københavns MiddelalderMarked byder også på masser af familieaktiviteter. Markedet er generelt blevet endnu mere børnevenligt end tidligere, og børnefamilier kan se frem til et stort, underholdende legeland. Desuden vil man kunne opleve pille-røre-se-boder (rustning og våben) og en historisk formidling af middelalderhåndværkernes arbejde. Fredag den 6. juni er der desuden arrangeret institutionsdag, hvor københavnske institutionsbørn kan komme helt tæt på oplevelsen af, hvordan det var at leve i Middelalderen.   150 boder og 1.000 aktører Københavns MiddelalderMarked udvider i år med endnu flere aktiviteter og shows. Der vil i alt være mere end 1.000 aktører fra ind- og udland, og der vil være over 150 boder at besøge på markedet. Dennis Fuller, arrangør af Københavns MiddelalderMarked, fortæller: "Den stigende succes bekræfter kun danskernes interesse for middelalderen, som jo om noget også repræsenterer en vigtig del af vores kulturelle ophav. I år har vi nået endnu en fantastisk milepæl, da den internationale interesse er større end nogensinde før. Denne store interesse skal vi imødekomme, og derfor udvider vi med mange flere aktiviteter og boder end sidste år. Der bliver uden tvivl noget at se og opleve for alle - store som små - på Københavns MiddelalderMarked."   Et storslået slag skal udkæmpes Publikum kan som nævnt glæde sig til at overvære det storståede og drabelige slag Copenhagen Medieval Open, der er en middelalderkampsport med fuld kropskontakt. Udover danske hold deltager også udenlandske kamptropper, der er rejst langt for at kæmpe om førstepladsen i den prestigefyldte turnering. Publikum vil flere gange om dagen kunne opleve de dramatiske sværdkampe, hvor holdene kæmper mod hinanden i turneringen, der strækker sig over alle pinsedagene. Derudover udspiller der sig også intense dueller, hvor to kæmpere med selvvalgte våben skal nedlægge deres modstander. Riddertuneringerne kan overværes fra godt 900 nyopførte tribunepladser, der giver alle - både børn og voksne - frit udsyn over kamppladsen.   Læs mere om Københavns MiddelalderMarked og køb billetter påwww.kmm.dk.