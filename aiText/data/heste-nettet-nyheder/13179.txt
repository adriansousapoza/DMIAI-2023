Will & Anna: det gælder om at skabe tillid
2017-08-01T12:49:36
Hestemanden Will Rogers og dressurrytteren Anna Blomgren stod bag en interessant og velarrangeret masterclass på Vallensbæk Ridecenter St. Bededag's fredag, der trak fulde huse. Hovedbudskabet fra ægteparret gik på, at når vi forstår hesten bedre, kan vi opnå meget mere med dem, og helt afgørende for hvad vi kan opnå, er om vi kan vinde hestens tillid   Når horsemanship og dressur smelter sammen Det er dejligt at vi inden for hesteverden oplever at horsmanship og de traditionelle ride discipliner begynder at nærme sig hinanden. Nogle af de kræfter der er med til at fremme denne udvikling, er Will Rogers og Anna Blomgren. Will Rogers har med sin baggrund i horsemanship en fantastisk forståelse for heste og en evne til at afkode dem, mens Anna Blomgren med sin baggrund i dressurens verden har en forståelse for den klassiske ride disciplin, og sammen formår de at smelte de to verdener sammen til at gå op i en større enhed. Et koncept, der kan gavne folk der nyder begge discipliner og andre hestefolk, der blot ønsker at blive mere klogere på deres hest, og ønsker at styrke samarbejdet med den.   På privatsiden er de to hestemennesker som bekendt også smeltet sammen, men det gør samarbejdet mellem ægteparret Rogers og Blomgren, ikke mindre interessant, især når temaet som på denne dags masterclass var, hvordan man forstår sin hest bedre og lærer den bedre at tackle potentielt stressende situationer.   Flot fremmøde At forstå sin hest bedre, er der tilsyneladende stor interesse og behov for, for der var stort set propfyldt på tilhørerpladserne på Vallensbæk Ridecenter. Der var fyldt op af interesserede tilhørere, der havde valgt at bruge det meste af en helligdagsaften på at tage ved lære af de to sympatiske hestefolk og disses særlige forsøgspersoner, der bestod af et antal kendte dresssurryttere, der til inspiration stod frem med deres egne problemer med nogle af de heste, de til daglig arbejder med.    Der var et propfyldt og stemningsfyldt Vallensbæk Ridecenter under Will Rogers og Anne Blomgreens Masterclass, der blev sat på hårdt arbejde med at klappe for at miljøtræne hestene (Foto: Dariusz Foto, kobberbjerg.dk)   Will Rogers sætter scenen Will Rogers indledte masterclass'en med sit centrale budskab om at skabe større forståelse for hesten og her igennem hjælpe dem til bedre at tackle menneskeverdenen. "Når vi prøver at forstå heste bedre, kan vi opnå meget mere med dem. Vi træner heste ud fra en menneskevinkel, og der kan være forskellige måder at håndtere forskellige situationer på" var de ord som Will Rogers indledte dagens masterclass med og fortsatte "Der er langt mellem folk i hestebranchen. Ingen er perfekte, men vi prøver alle at gøre vores bedste. Alle dem der rider Grand Prix, har f.eks. gjort alle mulige dumme ting for at nå dertil, hvor de er i dag". Rogers understreger hermed, at det er menneskeligt af fejle, og at man uundgåeligt vil begå fejl, hvis man vil lære og udvikle sig. Det er der intet fordømmende i, for det gør vi alle, vi skal blot lære at dem!   Will fortsatte sin indledning med følgende opfordring til tilhørende med et ønske om at vi har en ydmyg, åben og empatisk tilgang til den opgave vi står overfor, når vi har med heste at gøre : "Heste kommunikerer klart og ærligt, så prøv at tag ved lære af hesten og sæt dig i hestens sted, så kan du hjælpe dig selv til at lære. At være en god studerende, det er det man kommer videre på". Will fortsatte: "Desværre skal vi alle begå fejl for at lære, men brug det positivt. Vær en student af hesten hele livet. I har brugt en fridag på at komme her i dag, og jeg håber I bliver inspireret til at komme videre med det mål I hver især har for jeres heste!." Med disse ord afsluttede Will Rogers sin indledning.   Let ser det ud - men er det ikke Anna Blomgren supplerede efterfølgende med en lille fortælling om, at hun havde betragtet Grand Prix ryttere ride, da hun var yngre og tænkt, at det så ud som om de ikke gjorde nogen ting når de red. Senere da hun selv nåede til Prix St. Georges, gik det op for hende, at det, der så ud som ingenting, faktisk var en hel masse, der fik det smukke frem og gjorde netop at det så så let ud som ingenting. Anna fortalte at hun selv var kommet til Will med en hest hun havde problemer med, og det havde givet hende en bedre grundlæggende forståelse for hesten, og en introduktion til nogle gode værktøjer hun kunne benytte til at nå ind til hver enkelt hest. Herefter ønskede hun tilhørerne en god aften, og den første demonstration med Will's egen hest gik i gang.   Will med egen hest Will præsenterede en 6-årig vallak Grandeur efter Jazz, som var den sammen hest, han havde med i showet i dette Års Hingsteshow i Herning, samtidig med at han understregede at den ikke havde været uden siden. Alligevel var den unge hest bemærkelsesværdig cool. Rogers forklarede: "mit job er at hjælpe ham. Hvis han spænder op eller bliver utilpas, er det min opgave at hjælpe ham. Jeg skal bare tjekke at du er hos mig? Hey er du hos mig?..... " den store vallak følger tillidsfuldt med rundt i hallen og reagerer på hans mindste vink, mens Rogers forklarer: "Tænk på din hest og hvordan du gerne vil have den til at opføre sig, og hvordan han opfatter dig. Heste kysser og krammer ikke hinanden på samme måde som vi gør. De kommunikerer ikke på samme måde. Hvis jeg kysser og krammer den, så forstår den ikke nødvendigvis at jeg elsker min hest. Derimod har han behov for at vide, at jeg hjælper ham, hvis han har behov for hjælp!."      Will Rogers med sin 6-årige hest under introduktionen (Foto: Dariusz Foto, kobberbjerg.dk)   Pisk til kommunikation Rogers understreger at når han har en pisk med sig, skal den bruges som en forlængelse af ham selv, til at kommunikere med på afstand. Den bliver en del af dit kropssprog. Rogers forklarer at han benytter de små signaler, og gør dem kraftigere, hvis hesten ikke reagerer. Han arbejder med signalerne ud fra en lav, medium og høj betragtning. Hvis hesten ikke regerer forstærkes signalet og eskaleres yderligere, indtil det giver den ønskede reaktion. Efterhånden lærer hesten det og reagerer alene på intentionen, som den aflæser hos mennesket. Samtidig kan hestens reaktion variere afhængigt af situationen: "Hestens naturligste form for kommunikation, er reaktionen på et forslag der kommer fra vores kropssprog. Jeg tilkendegiver min intention, og hesten reagerer på det. (står stille og snakker). Når hesten står stille for længe er det ligesom et træ hvis rødder borer sig ned, så kræver det lidt mere at få den til at reagere".   Rogers understreger tillige, at vi når vi kommunikerer med heste kan vi ikke anvende læringsteorien fra mennesker. Han giver eksemplet med en hoppe, som ikke vil have os tæt på sit føl. Men føllet er nysgerrigt og løber imod os. Hoppen løber derfor efter føllet og jager ham væk og så kredser hun om ham, indtil den gør hvad hun ønsker og når han først slapper af fjerner hun presset. Derimod lokker hun ham ikke med gulerødder!   Lær hesten at reagere på din blotte intention Det nytter heller ingenting at skubbe en 600 kg hest væk, men man kan bruge sit kropsprog som heste gør, til at kommunikere på de tre niveauer og starte blidt og eskalere, hvis den ønskede reaktion udebliver. Will understreger, at blot man giver udtryk for en blød krop og et blidt sind, så er det egentlig alt man skal huske, hvis man ønsker at hesten skal blive hos en. Men nogle gange forstår de ikke, hvad man ønsker, nogen gange ønsker de ikke at flytte sig, og nogle gange er de skræmt. Nogle heste er desuden mere sensitive end andre.   Til dette siger Will Rogers "Hvis de ikke reagerer vil jeg bruge low, medium high reaktioner, indtil hesten fanger pointen fx ved at flytte sig til siden for et pres og for at den til at reagere hurtigere, og så hjælper jeg derefter hesten, med at finde den afslappende position igen (ligevægt)". Will trykker den på siden af hesten og får den til at træde over. Det gør han herefter også ved tilbagetrædning. Med et let tryk, får han hesten til at træde tilbage: "Hesten skal gøre det selv. Det er ikke mig der skal skubbe ham rundt. Det er nogle af de basale ting jeg bruger når jeg starter ud med hesten. På denne måde nedbryder vi hver enkel lille del af kommunikationen i små dele som hestene kan forstå og bygger så på efterhånden. Jeg skal kunne gnubbe ham over det hele med pisken".   Rogers gnubber hesten med pisken over hele kroppen, herefter svinger han med pisken foran hesten med masser af energi, og får den alligevel til at slappe af og sænke hovedet,. Han rører den på nakken og den sænker afslappet hovedet, med det samme. "Hesten kender det, derfor har jeg ikke trænet det længe. Det skal bare genopfriskes engang imellem, men hesten slapper af, fordi den kender det. Det er forudsigeligt og trygt. Jeg belønner ham så ved at tage presset væk, eller efterfølgende belønner ham ved at mindre pres, end når jeg svinger pisken hastigt".   Og Rogers Fortsætter: "Det er virkelig let for hesten fordi han kender dette, han slapper af. Det gør det let for hesten. Du har herved lært den et koncept, så den ved hvordan den skal reagere. Jeg har tidligere været imponeret over at heste der kunne bevæge sig med stor tænding, men det gør jeg ikke mere, for det er meget smukkere hvis hesten kan bevæge sig på samme måde i afslappet tilstand". Herefter benytter Will tilhørende til at skabe støj og jubelscener og når hesten reagerer ved at forholde sig i ro og sænke hovedet dæmper han publikum. Dette niveau eskaleres indtil hesten kun reagerer med mere afslappethed, jo mere folk larmer.   Professionelle forsøgskaniner Efter at Will har demonstreret de grundlæggende principper med sin egen hest, bliver det tid til de professionelle forsøgskaniner, som hver især har deres udfordringer. Will Rogers roser dem alle, for det kræver mod som professionel at møde frem offentligt med sine udfordringer. Men dette koncept gør det ikke mindre interessant for tilhørerne at følge, da det blot understreger at uanset niveau løber hestefolk ind i problemer, som de skal have hjælp til at få løst, og det er ingen skam.   Anky og Will leger hest Anky Ter Beek kommer ind med en 7-årig hollandsk vallak og Will arbejder med ham fra jorden. bl.a. viser han, hvorledes man kan indøve piaffe og passage i små trin ad gangen, ved at nedbryde øvelserne til små enkelt elementer, som forberedelse på de rigtige samlende øvelser, så det ikke bliver for hårdt når den rigtig skal i gang. Anky har hentet hjælp hos Will, bl.a. fordi hendes vallak har en lidt legesyg og grænsesøgende natur, så det har været vigtigt at få hjælp til at sætte grænser for ham. Han er heller ikke særlig glad for trailerlæsning, så Will demonstrerer hvorledes han benytter positiv og negativ forstærkning som et værktøj til at få hesten til at foretrække at gå ind i traileren, som heste fra naturens side ofte har vanskeligt ved. Det gør den helt uden problemer til sidst.   Som et humoristisk indslag leger Will hest, som Anky herefter skal læsse ind i traileren. Det kommer der nogle sjove episoder ud af, men også god læring om, hvor vigtigt det er, at sætte ind med de rigtige signaler på det rette tidspunkt, og som menneske at positionere sig rigtigt i forhold til hesten.    Will Rogers og Anky Ter Beek leger hest (Foto: Dariusz Foto, kobberbjerg.dk)   Josefine på den skræmte hoppe Næste forsøgsekvipage er ungrytteren Josefine på en hoppe, som hun har redet i knapt to måneder. Hoppen er noget nervøst anlagt og ser farer alle vegne. Selv reklameskiltene på væggen er hun skræmt over. "Opgaven her, er at give den tillid og lære den, at det hele her OK. Det der gør forskellen", siger Will, "er ikke det at hesten bliver bange, for det bliver alle heste, men hvordan du reagerer på at hesten bliver bange. Du skal være der for den og lære den at det er OK".   Will forklarer at man skal bygge tilliden op. Hvis man har hestens tillid vil den respondere ved at gøre ting for dig, som ellers strider imod dens naturlige flugtinstinkt og klaustrofobiske natur. Her kommer øvelsen til at gå ud på, at hoppen skal lære at håndtere uvante situationer og ting, og øvelsen med low, medium og høj indvirkning kombineret med publikums hujen og klappen og indgår igen som en del af læringen, samt andre skræmmende rekvisitter som gnistrende plastik, en paraply, et dannebrog flag m.m.    Josefine på den skræmte hopper, mens Will Rogers og publikum klapper (Foto: Dariusz Foto, kobberbjerg.dk)   Lisbeth på sin legesyge med usikre lille turs hest Til sidst er det Lisbeth Sejrskilde tur til at komme ind på banen. Hun har en af sine egne heste med. Den hest som hun selv har vanskeligst ved at klikke rigtigt med. Han kan bl.a. ikke lide at være væk fra andre heste og har let ved at spænde op. Den er p.t. uddannet til lille tur, men Lisbeth skal hele tiden passe på, at han ikke tager kontrollen og han har vanskeligt ved at slappe af. Udfordringen for hende er, at gå fra opvarmningen med flere heste på banen, til at skulle ind og præstere og få ham til at falde til ro på blot et par runder inden turen tæller.   Under professionel vejledning fra Will, lykkes det at få hesten til at slappe af og med vanlig støtte fra tilhørernes klappen og hujen, også at sætte hesten under pres. Lisbeth ender med at få besked om at ride ind og ud af hallen flere gange, som om hun skulle på dressurbanen, og så forsøge at få hesten hurtigt til at slappe af, inden klokken ringer. Lisbeth får instruks om at variere sine instrukser for at holde hestens fokus, og hermed aflede hesten og få den bedre til at slappe af. Igen benytter Rogers publikum til at skabe en stresset stemning, som hesten med støtte fra Lisbeth og under vejledning fra Will, alligevel kan slappe af under, så den koncentrerer sig om sit arbejde.   Will Rogers giver slutteligt følgende råd til Lisbeth "Det er vigtigt at han får en god oplevelse hver gang. Du skal se konkurrencerne som træning, og det må være dit succeskriterie, hvis du blot får ham til at slappe lidt mere af fra gang til gang."    Lisbeth Sejrskilde til hest, mens ekvipagen udsættes for lidt af hvert fra Will Rogers og publikum (Foto: Dariusz Foto, kobberbjerg.dk)   Will på egen hest Efter en pause, kommer Will igen ind på sin egen hest og får så her undervisning af Anna, alt i mens hun fremsætter sine pointer over for tilhørerne, og samtidig opsummerer nogle af læringspunkterne op fra dagens masterclass, hvoraf de væsentligste her kan opsummeres som følger: Hav tålmodighed og vær konsekvent. Byg hesten langsomt op så den gradvist styrkes og vokser med opgaverne Bryd nye øvelserne ned i små bitte bidder, og sæt dem så sammen efterfølgende. Så bliver det meget lettere for hesten at forstå konceptet og øvelserne, og det bliver lettere at bygge nye ting på Få hesten til at slappe af. Ekspressive bevægelser ser altid bedre ud når hesten er afslappet, end hvis hesten er spændt op Miljø træn hesten så den ikke bliver bange. Det er synd hvis du træner alle øvelserne og hesten kan det til perfektion, hvis den så alligevel spooker, når den kommer ud i uvante omgivelser  Anna Blomgreen instruerer Will Rogers, mens hun redegør for sine principper overfor publikum (Foto: Kobberbjerg-foto.dk)   Overbevisende demonstration af principper der åbenlyst fungerer Aftenens sidste indslag var givetvis også, hvad mange havde set frem til, nemlig Will Rogers demonstration af, hvad hans principper kan føre til. Will Rogers fremførte nemlig et af sine små men imponerende glansnumre med sin unge 6-årige hest.   To presenninger blev lagt ud på ridebanebunden og Rogers rider hen over dem. Så tager hjælperne fat i hjørnerne på presenningen og får den løftet så presenningerne bølger imod Will og hesten, mens de passerer. Hesten reagerer på ingen måde. Hverken ved at kigge, spænde op eller øge tempo. Den følger blot Will tæt uden at lade sig påvirke af omgivelserne. Til sidst parkerer Will hesten i midten af en presenning, mens den slutter helt tæt over dem begge, og når der åbnes igen, har Will sadlet hesten af, men den står fortsat bomstille under presenningen, til stor jubel og beundring fra tilhørende.    Et af Will Rogers glansnumre, hvor store pressinninger lukker sig om ekvipagen (Foto: Dariusz Foto, kobberbjerg.dk)   Und dig selv oplevelsen Har du ikke oplevet Will Rogers og Anna Blomgren live, så bør du unde dig selv denne oplevelse, når du igen får muligheden herfor, en af de næste gange ægteparret igen gæster Danmark.   Deres masterclass var både underholdende, morsom, lærerig og særdeles tankevækkende, og kan kun være til stor inspiration og gavn, uanset om du har udfordringer med din hest, eller blot ønsker at komme endnu tættere på bølgelængde med den.    Afslutningen på Will Rogers og Anna Blomgreens masterclass, hvor Will helt ubemærket har nået at sadle sin hest af under pressenningen, mens den fortsat står helt stille og ubekymret (Foto: Dariusz Foto, kobberbjerg.dk)