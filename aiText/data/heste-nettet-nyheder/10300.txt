Lauries Crusador aflivet
2013-10-22T17:58:34
    En af varmblodsavlens mest indflydelsesrige fuldblodshingste er i morges blevet aflivet i en alder af 28 år     Lauries Crusador begyndte allerede i sidste uge at udvise koliksystomer, men en blodprøve viste at hingsten led under en alvorlig milt-infektion. For at spare den aldrende hingst for yderligere lidelser blev det besluttet ikke at operere og hingsten fik lov at nyde et par rolige dage i sin egen boks. I morges udviste han atter koliksymtomer og det blev besluttet at lade hingsten få fred. Han blev aflivet i sit hjem, med hans hestepasser gennem mange år Fred Müller ved sin side   Lauries Crusador xx (e. Welsh Pageant xx/High Top xx/Le Levanstell xx) blev efter en succesfuld løbskarriere kåret i Hannoveranerforbundet og stod til rådighed på Statstutteriet Celle gennem 23 år. Han er far til 2713 føl, 264 statspræmierede hopper og 55 kårede sønner herunder bl.a. Londonderry, Laurentio og Longchamp. I Danmark er hans mest kendte afkom den kårede Grand Prix-hingst Heslegård Louis, samt de kårede sønner Bøgegårdens Laurino og Blue Hors Lodestar.   I sporten er der registreret ikke mindre end 712 afkom, hvor de meste kendte inkluderer Carola Koppelmanns Le Bo, Ellen Schulten-Baumers Lesotho og Marie Line Wettsteins Le Primeur.   I 2006 blev Lauries Crusador udnævnt som Årets Hingst i Hannoveranerforbundet - som den første ikke hannoveranske hingst nogensinde.         Kilde: züchter-forum.de  