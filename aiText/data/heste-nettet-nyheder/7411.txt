Sådan får du ro på din hest   Equipage
2011-02-14T13:26:31
Nogle hest er meget anspændte. Det kan skyldes alt fra temperament til fejlfodring eller rytterens omgang med hesten. Her får du nogle godt råd til, hvordan du får hesten til at slappe mere af. Hvis hesten er meget urolig eller pirrelig, kan det skyldes flere ting. Nogle heste er bare let påvirkelige og går lettere ud af deres gode skind end andre - uafhængigt af race, køn og alder. Men det kan også være udefra kommende grunde, der er årsag til, at hesten er anspændt. Og det er en god idé at gennemgå hestens omgivelser. - Det kan være, at naboen forstyrrer, at hesten fodres forkert, eller at den kommer for lidt på fold. Hvis ejeren er stresset på arbejdet eller i familien, kan det også smitte af på hesten. Sidst men ikke mindst stiger nervøsiteten proportionelt med de kropslige problemer, siger den anerkendte hestetræner Michael Geitner. Ofte er heste, hvis kropskoordinering og ligevægt er dårlig, mere ophidsede end afbalancerede dyr. - Det er der ikke noget mærkeligt i, for jo dårligere kropsbeherskelsen er, jo ringere er chancen for at afværge et angreb fra eventuelle rovdyr. Det gør hesten urolig, forklarer Michael Geitner. Sådan beroliger du hesten Når du omgås hesten, er det vigtigt, at det sker roligt og regelmæssigt. Regelmæssige forløb skaber nemlig sikkerhed - og heste har et meget præcist indre ur. - Find ud af, hvornår din hest bedst kan lide at arbejde, og prøv så vidt muligt at indrette dig efter det. Du skal ikke forvente den ene toppræstation efter den anden - når hesten bliver presset mindre, indfinder roen sig automatisk, siger Michael Geitner. Læs resten af artiklen om, hvordan du får ro på din hest, på www.ridemagasinet.dk. 