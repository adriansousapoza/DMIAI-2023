Trec i Segovia - foreløbige resultater
2016-09-03T13:52:59
Så har alle tre danske ryttere gennemført alle faser i VMi Trec. Ved morgenens dyrlægetjek gik alle tre heste igennem uden problemer. Lisa Kjær Andersen var igen den første startende, både på gangartstesten og forhindringsbanen - Katja Berg startede som nr 14 og Malene Lindberg som nr 26. Alle tre danske ryttere viste - som de plejer - en særdeles fin stil på gangartbanen. Lisa fik totalt 38 points, Katja fik 52 points og Malene fik 22. Karakterne for gårsdagens orienteringsridt er også blevet offentliggjort, og viser tydeligt rutens sværhedsgrad. På ruten var i alt 19 kontrolpunkter, og masser af muligheder for at komme på den forkerte sti, så man mistede points. Stævnets bedste rytter, Pau Dorca fra Spanien, havde efter orienteringsridtet 175 points tilbage af de 240 points alle ryttere starter med. Rigtigt mange ryttere kom ud med et negativt pointantal efter orienteringsridtet - Lisa havde -33 points, Katja -150 points og Malene -219 Pointene for forhindringsbanen er endnu ikke kendt, men alle danskere kom igennem i flot stil - og heldigvis uden uheld. Det var en teknisk ualmindeligt svær bane, der gav store udfordringer for rigtigt mange ryttere. Men også en bane der gav de ryttere der kom igennem, en fantastisk tur. På billedet nedenfor ses Katja i gang med at ride 8tal for en hånd - som det ses ligger forhindringen ned ad bakke - og 1 meter før forhindringen starter, ligger der en stor træstamme som man enten må over eller udenom