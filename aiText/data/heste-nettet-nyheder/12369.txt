Finalister fundet i DRF-mesterskabet i dressur for klubhold
2016-09-11T06:54:53
Ialt 22 klubhold har taget turen til Herning Rideklub for at dyste om medaljer i DRF-mesterskabet i dressur, og lørdag blev første afdeling af mesterskabet afviklet   Fin dressur Alle hold viste masser af fin dressur, men efter klasserne var afviklet stod det klart, at det bliver ESKR1, ESKR2, HDR2, SØR, SKÅR og HER, der skal dyste om medaljerne i søndagens finale.   Finalen i Dressurens Venner - Cup afvikles også i Herning denne weekend, og søndagens finaleklasser kan følges direkte på Zibra Sport.   Her er finalisterne: Finalisterne i DRF-mesterskabet for klubhold:   Ertebjerggaard Sportsrideklub1 (ESRK1)207,748 point Ertebjerggaard Sportsrideklub2 (ESRK2)206,974 point Hedensted Og Omegns Rideklub2 (HDR2)203,463 point Sønderborg Rideklub (SØR)203,447 point Skåde Rideklub (SKÅR)202,928 point Herning Rideklub (HER) 199,778 point   Om DRF-mesterskaberne for klubhold Et hold består af 3 ryttere på 3 heste eller 4 ryttere på 4 heste. Rytterne på holdet skal starte for samme klub. Består holdet af 3 ekvipager rides der LA5, MB2 og PSG. Består det af fire ekvipager rides der LA5, MB1, MB2 og PSG. Minimum 1 rytter på holdet skal være junior eller ungrytter og max 2.Mesterskabet består af en kvalifikationsrunde og en finale og afvikles over 2 dage, dog kan kvalifikationen ved mere end 20 tilmeldte hold afvikles over 2 dage. Resultatet af kvalifikationsrunden findes ved at lægge de tre højeste resultater for hvert hold sammen.   Finalen afvikles for de placerede hold fra kvalifikationsrunden, dog mindst seks hold. Der rides samme programmer som i kvalifikationsrunden. Resultatet af mesterskabet findes ved at lægge de tre højeste resultater fra kvalifikationsrunden sammen med de tre højeste resultater fra finalen for hvert enkelt hold. Vinderen er det hold, der rider med samlet højeste procent over begge dage. Alle resultater fra både kvalifikationsrunden og finalen beregnes med tre decimaler.   Kilde: DRF      Finalisterne til DRF-mesterskabet i dressur for klubhold er fundet