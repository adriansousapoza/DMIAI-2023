Sejr til Allan Uglsøe Grøn og Blue Hors Hotline i Bundgaard Byg Cup
2012-06-04T00:21:42
Vinderen af 2. kvalifikationsrunde af Bundgaard Byg Cup, der blev afviklet ved det store DM-stævne på Broholm Slot, blev Allan Uglsøe Grøn fra Billund Sportsrideklub på hingsten Blue Hors Hotline efter et særdeles flot kürprogram.   Kürsejr til avlshingst Det blev berider Allan Uglsøe Grøn på avlshingsten Blue Hors Hotline, der vandt 2. kvalifikationsrunde i Bundgaard Byg Cup, efter en super kür, som dommerne bedømte til 74, 583 %, hvilket samlet gav ekvipagen 144,67 %. Lige i hælene fulgte Maria Anita Andersen (BIS) på hingsten Blue Hors Rush Hour, der samlet fik 144,285 %, med dagens højeste score i kür på 75,25 %. Carina Nevermann Torup (RØH) på Blue Boy indtog 3. pladsen med samlet 143,750 %.   En populær turnering Bundgaard Byg Cup er en traditionsrig landsdækkende turnering for ekvipager, der har opnået min. 60 % ved start i en Prix St. Georges ved B-stævner eller 63 % ved start i Prix St. Georges ved C-stævner i kvalifikationsperioden. Turneringen rides over tre kvalifikationsrunder i Intermediaire I og Intermediaire I kür. De 15 bedste ryttere går videre til finalen for at dyste om den prestigefyldte titel som vinder af årets Bundgaard Byg Cup.   Næste kvalifikationsrunde af Bundgaard Byg Cup er den 5. - 7. oktober i Ikast Rideklub.   Bundgaard Byg   Broholm Rideklub   Kilde: DRF  Allan Uglsøe Grøn på Blue Hors Hotline (Arkivfoto: JP-Photo)  