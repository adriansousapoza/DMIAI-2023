ERA Dancing Hit og Chandler sejrer i 35-dages-test
2011-10-26T23:19:37
  Fløjhingsten fra Herning ERA Dancing Hit (UNO Don Diego x Sandro Hit) sejrede også i den nyligt overståede 35-dages test på Vilhelmsborg. Han opnåede bl.a. 9-taller i skridt, ridelighed og kapacitet samt 9,5 for galop og sluttede med en samlet score på 898,5. ERA Dancing Hit er opdrættet af Stutteri ERA I/S og ejes af Hingstestation Højagergård.   I springdisciplinen sejrede Chandler (Casall x Carolus I). Han er opdrættet i Tyskland og er som vinderhesten i dressur ligeledes ejet af Hingstestation Højagergård. Han opnåede samlet 896 point.   Yderligere 5 hingste nåede over de 800 point, der er garanterer kåring i Herning. I dressur drejer det sig om Tailormade Attention (Abanos x Bøgelys Camaro) med 833 point, Zonik (Blue Hors Zack x Blue Hors Romanov) med 831,5 point og Blue Hors Don Olymbrio (Jazz x Olympic Ferro) med 809 point. I springning klarede Cavall Ask (Calido I x C-Inductro) og Quiet Please (Quite Easy x Calido I) kravene med henholdsvis 830 og 820 point.      