Gave fra HN: Hesteshampoo til P3 Monte Carlo
2012-03-22T08:48:29
Radioværterne i P3's program Monte Carlo, der sendes dagligt mellem kl. 14 og 16, er efterhånden kendt for at få sig et rigtig godt grin over emnerne på Hyggesnak. I mandags morede de sig voldsomt over tråden hesteshampoo til mennesker?!, der handler om hvorvidt det er muligt at få håret (menneskehår altså) til at gro hurtigere ved hjælp af hesteshampoo. Vi lader dem teste selv!   For at deltage lidt i løjerne afleverede vi i går et fint brev og en kurv med hesteshampoo hos P3. Desværre var værterne fra Monte Carlo ikke selv at træffe på leveringstidspunktet, men kurven skulle nu gerne være overrakt til de rette modtagere.   Så læn jer tilbage i dag kl. 14 og tænd for P3. Måske bliver det endnu sjovere nu.   Hvor sjovt mon det bliver, den dag de opdager Museum?   