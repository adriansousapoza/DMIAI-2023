5 års fødselsdag hos nyt Hesteliv
2011-09-29T10:00:02
nyt Hesteliv blev officielt åbnet i oktober 2006. Det er nu 5 år siden. nyt Hesteliv har gennem de 5 år udviklet sig til mere end blot et hesteinternat eller otium for gamle heste, som det var tiltænkt fra starten. Det bliver fejret søndag den 16. Oktober.  Der vil være flere aktiviteter på stedet for både børn og voksne. Bl.a. foredrag om udviklingen af nyt Hesteliv, hvordan det hele startede og hvor det er nået til i dag. Camilla Stormont vil vise ponytricks, og der vil også være rig mulighed for at hilse på hestene på tæt hold, og børnene må gerne strigle en pony. Fødselsdagen er åben for alle, og nyt Hesteliv håber at se dig og din familie. Dagens program 14.00 - 14.30: Velkommen  14.30 - 15.00: Foredrag 15:30 - 16.00: Ponytricks v/Camilla Stormont 16.00 - 17.00: Ponyhygge og striglning samt boder Boder Der er mulighed for at købe kaffe, sodavand m.m. Endvidere kan der købes lodsedler med fine gevinster - alle sponserede produkter. Baggrunden nyt Hesteliv blev startet i 2005 af Janne Junker og har til formål at hjælpe mishandlede og vanrøgtede heste. Internatet er beliggende i Blommenslyst ved Odense og huser i øjeblikket 60 heste, som alle har været udsat for fysisk og psykisk mishandling. Vanrøgt af heste er et stort men skjult problem i Danmark, og nyt Hesteliv har løbende udvidet kapaciteten for at kunne tage imod de mange syge og skadede dyr.