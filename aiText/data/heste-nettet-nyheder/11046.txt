Hingstekåringen er skudt i gang
2014-10-15T23:08:11
Årets store hingstekåring i trakehneravlen, skydes traditionen tro, i gang i Holstenhallen i Neumûnster, Tyskland, og indleder nogle spændende dage spækket med masser af hesteoplevelser   Stolte traditioner Den årlige tyske hingstekåring, er et arrangement med lange og stolte traditioner, der på mange måder, men i lidt mindre målestok, svarer til Dansk Varmblods årlige hingstekåring i Herning.   Dette års trakehner hingstekåring, er nummer 52 i rækken af afholdelser af denne traditionsrige event, der typisk finder sted i oktober måned, denne gang, i dagene den 16-19. oktober.   Tyskland nyere tids hjemland Tyskland, må i nyere tid, må betragtes som trakehnernes hjemland, efter den ihærdige indsats der blev lagt i genopbygningen af racen, af entusiastiske avlere efter 2. verdenskrig afslutning og jerntæppets opståen. Derfor er Tyskland også naturligt vært for den største af de årlige trakehner kåringer, og vil naturligvis dominere med antallet af deltagende heste i hingstekåringen, ligesom shows og konkurrencer bliver kommenteret på tysk.   Alligevel trækker begivenheden hvert eneste år talrige tilskuere, hestemennesker og kollega-avlere til showet, fra både nær og fjern, og det er også en begivenhed, der er værd at aflægge et besøg.   Danmark er trofast repræsentant Danske avlere deltager trofast i hingstekåringsdagene i Holstenhallen. Og når, der deltager heste fra Danmark, er det som regel, ikke uden betydelig opmærksomhed fra værtslandets side. Den lille skare entusiastiske trakehner avlere, fra det nordlige naboland, producerer nemlig heste, der kan være med i toppen.   I de senere år, er avlsarbejdet i Danmark, blevet både anerkendt og beundret for sit kvalitetsniveau. Ofte når de meget langt i konkurrencen med de mange flere tyske heste. Selvom kåring i Danmark automatisk sikrer hestene kåring i Tyskland også, udgør Tyskland et salgsmæssigt større udstillingsvindue og bredden er større. Derfor vælger danske avlere, hvert år, at tage nogle af deres bedste heste med til hingstekåringen i Tyskland.   Flotte præstationer Således har årene bragt flere dansk avlede og i tyskland kårede hingste, som hingsten Cadeau. Cadeau er efter Silvermoon, der nok i Danmark er mest kendt for, at være far til den nu afdøde superhoppe Blue Hors Martiné. Han blev i 2009 udnævnt til elitehingst i Tyskland, efter en fremragende avlsindsats lige fra starten af.   De senere år, har også bragt en række yngre kårede danske hingste i rampelyset, ligesom auktionsheste har fået stor opmærksomhed. Mange husker sikkert superhoppen Evita, der både blev årets hoppe i Danmark og senere også årets hoppe i Tyskland. Hun blev solgt på auktionen med føl i maven (Evviva). Evviva blev selv som treårs, mors efterfølger som årets hoppe i Tyskland og samtidig blev Easy Game, som også er efter Evita, kåret som hingst i Tyskland.   I år, er der ligeledes dansk deltagere med, ved trakehner hingstekåringen i Holstenhallen i Neumünster. Dem kommer vi forhåbentlig til, at høre mere om, i de kommende spændende dage.   