Caprimond er ikke mere
2014-01-12T18:20:36
  Den indflydelsesrige trakehnerhingst Caprimond døde i dag i en alder af 29 år hjemme på Klosterhof Medingen, der har været hingstens hjem i næsten 3 årtier     Caprimond (e. Karon / E.H. Mackensen), der i sin til blev kåret som reservesieger (oprangeret efter Kostolany) i Neusmünster i 1987, har haft en kæmpe indflydelse i især den tyske trakehneravl. Hingsten vandt sin materialprøve i Adelheisdorf med bl.a. 9,5 i ridelighed og 9 for trav og galop med et samlet dressurindex på 147,76. Hingsten har 15 kårede sønner herunder Hohenstein, Inselmond og Tannzmeister I og II. Hans store gennemslagskraft skal dog nok findes i kraft af rollen som farfar og morfar, hvor han er at finde i et stort antal kårede hingste, højt præmierede hopper samt konkurrenceheste. I 1995 blev hingsten udnævnt til elitehingst og i 1996 blev hingsten årets hingst i det tyske trakehnerforbund.   I Danmark kender vi ham primært fra Atterupgaards avlsikre stamme med Atterupgaards Cassidy (Caprimond/Donnehall), der har vundet EM for young riders med Cathrine Dufour i sadlen, som flagskib - en ekvipage der forventes at debutere i Grand Prix i år.     Ingen tvivl om at hingsten har haft stor betydning i avlen, men også for familien Wahler, der er indehaver af Klosterhof Medingen, har hingsten efterladt et stort indtryk. Hingsten blev uddannet til Grand Prix niveau og fungerede derefter som lærehest for datter Therasa Wahler, der som blot 14-årig pige kunne tage sin første s-sejr på ryggen af avlshingsten. Nogle år senere kunne Caprimond bære den kun 12-årige Christopher Wahler foran 40.000 tilskuere i det store show, der blev afholdt i forbindelse med VM i Aachen i 2006. Hingsten fungerede på sine ældre dage som terapi og genoptræningspartner for mor Ingrid Wahler, der var ude for en alvorlig rideulykke, med en anden af stationens tophingste De Niro. Caprimond har således vist sig som en forædlerhingst med et fremragende temperament og en helt enestående karakter, og han vil bliver savnet på Klosterhof Medingen.   Link til Klosterhof Medingen her Link til video af hingsten her    Atterupgaards Cassidy e. Caprimond og Cathrine Dufour (foto: privat)