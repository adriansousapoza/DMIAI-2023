Skal du starte internationalt stævne, hvor FEI pas ikke er påkrævet?
2017-03-02T09:34:42
Proceduren for registrering af heste i FEI databasen er ændret, og det betyder at DRF skal bruge flere informationer for at registrere tilmeldinger, hvor FEI pas ikke er påkrævet. Dette skal du være opmærsom på, og kræver handling fra din side. Se nærmere her   Ny procedure Proceduren for, hvordan heste/ponyer bliver registreret i FEI databasen, er ændret, og det betyder, at Dansk Ride Forbund skal bruge flere oplysninger for at gennemføre registreringen. Skal din hest/pony gå internationalt, hvor FEI pas ikke er påkrævet, skal du derfor være opmærksom på at fremsende følgende med din anmeldelse til Dansk Ride Forbunds administration: Forside af hestepasset, afstamning og identifikationssiderne der viser beskrivelsen af hesten (side 1-6 i passet) Kopi af Ejercertifikatet (eller brugerkoret fra SEGES, såfremt du ikke har ejercertifikatet). Det er et krav, at hesten er chipmærket. Har du tidligere startet internationalt, og er hesten allerede registreret i FEI systemet, kan du se bort fra ovenstående.   Husk: at starter du internationalt i Military, Distance og Voltigering, skal du IKKE indløse en international rytterlicens, det gælder kun for spring og dressur.   Kilde: DRF      FEI registreringen er ændret, og derfor skal du supplere med oplysninger når du tilmelder dig stævner via DRF  