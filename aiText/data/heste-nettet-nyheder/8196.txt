Dansk avlersucces ved den tyske trakehnerkåring
2011-10-24T10:40:58
D. 20.-23. oktober afholdte det tyske Trakehnerforbund hingstekåring. Fløjhingst blev katalognummer 30 Häwelmann efter Hofrat med Artistic Rock til morfar. Om hingsten sagde dommerne bl.a., at han racetypisk er meget tæt på idealet, og at han bevæger sig taktfast og smidigt gennem hele kroppen med især en uovertruffen skridt. Han var desuden også blandt de bedste i løsspringningen (kilde: http://www.trakehner-verband.de).   Tre danskavlede hingsteaspiranter blev fremstillet i Neumünsterhallen, en opnåede kåring - nemlig Herakles efter Gribaldi/Michelangelo. Han blev til gengæld præmiehingst og udnævnt som reservefløj. Herakles er opdrættet på Stutteri Von Hestebjerggård v/ Mette Hansen, Boeslunde. Herakles, der i Danmark gik under navnet Hedalgo Von Hestebjerggård, gjorde allerede som føl opmærksom på sig selv. I 2009 blev han årets trakehnerhingsteføl med de højeste karakterer nogensinde uddelt i dansk trakehner-regi med bl.a. 10 i trav og 9 i galop. Herakles' helsøster Helouis Von Hestebjerggård blev i år udnævnt til årets hoppe ved det danske Trakehnerforbunds eliteskue på Broholm i. Et imponerende avlsresultat for Mette Hansen.   Ved hingstekåringen i Neumünster skulle også årets hoppe findes. Titlen tilfaldt Kaija e. King Artur med Ivernel til morfar, opdrættet af Nicola Offen.   Se samlet resultat fra kårringen her Trakehnerforbundets hjemmeside her                  