DRF-udmelding ifm. nye restriktioner i Nordjylland
2020-11-07T11:51:56
Stramninger og yderligere corona restriktioner i Nordjylland gør at Dansk Ride Forbund igen har foretaget justeringer i deres svar til læsernes oftest stillede spørgsmål   Justeringer til anbefalinger Dansk Ride Forbund har endnu en gang foretaget justeringer, for at tage gøjde for l de nye restriktioner i Nordjylland, som følge af den nye corona mutation, der udspringre fra minkfarme i området.   Dansk Ride Forbund skriver bl.a. følgende:    Hvor længe gælder de nye restriktioner for Hjørring, Frederikshavn, Brønderslev, Jammer-bugt, Vesthimmerland, Thisted og Læsø kommuner?  ​​​​​​​De nye restriktioner er foreløbigt gældende til og med lørdag den 3. december 2020 Må vi afholde rideundervisning indendørs (i ridehallen)? Vi kan desværre ikke komme med et entydigt svar på nuværende tidspunkt. Myndighederne har pt. meldt ud, at al indendørs undervisning lukkes ned: "Lokaler, hvor der udøves idræts- og fritids- og foreningsaktiviteter, herunder idrætshaller, spillehaller og kasinoer, lege- og badelande, svømmehaller, træningscentre og foreningslokaler lukkes for offentlig adgang. Dette gælder kun indendørsarealer de pågældende steder." (kilde) Vi er dog ved at undersøge, hvorvidt ridehaller skal betragtes som indendørs eller udendørs, og der skal ikke herske tvivl om, at vi mener, de bør betragtes som udendørs. Så snart vi har en afklaring, melder vi naturligvis klart ud. Indtil da opfordrer vi til, at man kontakter det lokale politi for sparring. Må vi afholde rideundervisning udendørs? Ja, der er ikke lagt restriktioner på udendørsaktiviteter, så der må gerne afholdes rideundervisning udendørs. Vær dog opmærksom på, at undtagelsen fra forsamlingsforbuddet for børn og unge under 21 år bortfalder, og at der derfor max. må være 10 personer til stede samtidig (inkl. elever, underviser, eventuelle hjælpere, forældre, etc.). Der må fortsat gerne afvikles flere hold ad gangen, så længe man overholder krav om afstand samt forsamlingsforbuddet. Må elevskoler benytte ridehallerne? Det kan vi på nuværende tidspunkt desværre ikke svare på. Vi er i fuld gang med at undersøge mulighederne for en kollektiv udmelding, men i mellemtiden 06/11-2020 opfordrer vi til, at man kontakter det lokale politi for sparring. Må private benytte ridehallerne? Det kan vi på nuværende tidspunkt desværre ikke svare på. Vi er i fuld gang med at undersøge mulighederne for en kollektiv udmelding, men i mellemtiden opfordrer vi til, at man kontakter det lokale politi for sparring. Gælder forsamlingsforbuddet på 50 for børn og unge under 21 år fortsat? Nej, undtagelsen fra forsamlingsforbuddet for børn og unge under 21 år bortfalder i forbindelse med de nye restriktioner. Derfor er det nu forsamlingsforbuddet på 10 personer, der er gældende.   Kilde: DRF.      Stramninger og yderligere corona restriktioner i Nordjylland gør at Dansk Ride Forbund igen har foretaget justeringer i deres svar til læsernes oftest stillede spørgsmål