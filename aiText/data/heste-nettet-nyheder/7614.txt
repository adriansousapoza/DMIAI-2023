Ridebanespringning på Eurosport i weekenden
2011-04-13T21:44:44
Lørdag og søndag blænder Eurosport igen op for et af de smukkeste stævner indenfor ridebanespringning. Grand Palais i Paris blev bygget under Verdensudstillingen i år 1900, og indtil 1957 var stedet flittigt benyttet til hestesport. Sidste år fik heste og ryttere igen ekstraordinært lov til at indtage den fantastiske historiske bygning, og det store CSI 5* stævne Saut Hermés au Grand Palais blev en stor succes. Derfor er det med forventningens glæde, at Eurosport igen i år er med live under de storslåede glaskupler i midten af Paris. Mette Svare Ehlers er i studiet og sørger for god stemning til lyden af hestehove og det forventningsfulde publikum både til lørdagens og søndagens aktiviteter. 39 ryttere fra 17 lande er på plads - bl.a. sidste års Grand Prix-vinder Marcus Ehning, Rolf-Göran Bengtsson og Malin Baryard-Johnsson fra Sverige samt Edwina Alexander, Eric Lamaze, Pius Schwizer, Ludger Beerbaum, Marco Kutcher, Meredith Michaels-Beerbaum og stort set alle de største fra Frankrig er med, inkl. Rolexranglistens nr. 1; Kevin Staut. Vær med når Eurosport sørger for top-underholdning i hestesportens navn lørdag kl 16.00 og søndag kl. 20.00. Se stævnets officielle hjemmeside her: http://www.sauthermes.org/  Kilde: Pressemeddelelse