Isabell Werth suveræn vinder
2016-11-20T10:36:13
Isabell Werth var suveræn i Stuttgart ved World Cup kvalifikationsstævnet, hvor hun sikrede sig flere sejre og tyskerne rider tydeligvis på en bølge for tiden, da de sikrede sig næsten samtlige topplaceringer på hjemmebane   Isabel Werth og Emilio vinder CDI Grand Prix Det er 32. gang der afholdes Stuttgart German Masters, der siden 2002 har været vært for en World Cup kvalifikationsstævnerne i flere discipliner.   Isabel Werth vandt den firstjernede German Masters CDI*4 Grand Prix med 75.585 i Stuttgart på den 10-årige vallak Emilio, som var deres første konkurrence i mere end fire måneder. Anden placerede blev ligeledes tyske Anabel Balkenhol på hendes OL hest Diablino FRH med 74.340 , deres femte top tre placering i løbet af de sidste tre måneder. Fabienne Lütkemeier på den ni-årige Fabregaz fuldendte den tyske suverænitet på de tre første pladser med en tredjeplads og satte ermed en streg under tysk dominans. Men det skulle ikke ende med dette.      Isabell Werth og Emilio   Sejr til Isabell og Weihegold i World Cup Grand Prix Freestyle Isabell og hendes landsmænd var igen i vælten lørdag, hvor Isabell skulle ride hendes fantastiske OL hest, oldenburger hoppen Weihegold i Grand Prix Freestyle, altså blot dagen efter at hun vandt World Cup Grand Prix'en på Emilio. Den tyske dominans blev totalt beseglet i denne konkurrence., der vidner om en utrolig styrke og bredde i det tyske dressurhold for tiden.   Tyskerne viste igen en næsten uvirkelig styrke og satte sig igen på de tre første placeringer. Isabell Werth tog igen en sikker og totalt overbevisende sejr i kürklassen med Weihegold. ekvipagen sikrede sig mere end procentpoints ned til den nærmeste konkurrent, og scorede 89,418%. Kristina Bröring-Sprehe og Deperados FRH indtog andenpladsen med 86,306%. Tredjepladsen tog Fabienne Lütkemeier og D'Agostino FRH med 78,886%.   Dansk islæt Det nærmeste danske islæt, indfaldt sig på 6. pladsen i Freestylen, da hesten var danskavlet. Det var valakken Smeyers Molberg (tidl. Atterupgaards Molberg), der opnåede en karakter på 75,265% med den schweiziske rytter Marcela Krinke Susmelj.. Smeyers Molberg er avlet af Stutteri Atterupgaard på Midtsjælland og er efter Michellino efter trakehnerhingsten Michalangelo og med Rambo til morfar.      Isabell Werth og Weihegold