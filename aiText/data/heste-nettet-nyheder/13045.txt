Ung i TAF: Træningssamling for unge trakehnerryttere - skal du med?
2017-04-17T08:49:34
Trakehner Avlsforbundet i Danmark inviterer unge trakehnerryttere mellem 15-25 år til træningssamling den 27-29 juli 2017 med fokus på deltagelse i TAF's elitedage, med Eva Tirstrup og Anne Troensegaard. Skynd dig, at melde til. Der er kun få pladser, og der bliver med garanti rift om dem   Træningssamling for unge ryttere Fra den 27.-29. juli 2017 inviteres trakehnerryttere mellem 15 og 25 år til træningssamling og følbedømmelse. med fokus på deltagelse til TAF's elitedage. Underviserne ved samlingen vil være Eva Tirstrup og Anne Troensegaard.   Klargøring Yderligere skal der klargøres føl og hopper til følbedømmelse. Der spises middag sammen med dommerne, hvor alle kan få svar på spørgsmål om trakehneravlen. Stald Iversholt ligger op til et af Danmarks største skovområder, så hesten skal selvfølgelig med på tur derud.   Programmet for dagene 27-29 juli   Programmet starter ud den 26. juli om aften eller den 27. juli morgen, hbor der er ankomst og indkvartering for de tre træningsdage.   Første dag den 27. juli: Kl. 9.00 fælles morgenmad og introduktion til dagene. Kl. 9.30 introduktion af Eva Tirstrup. Formiddag: teori om rytter balance Frokost Eftermiddag: ride lektioner 19.00: Fælles aftensmad - bålhygge med snak om fremtiden for "Ung i TAF" Eva Tirstrup er uddannet inden for hestens og rytterens biomekanik, giver vejledning i bedre/mere præcis kommunikation mellem hest og rytter, og har fokus på balance og brug af sædet. Hun er meget indfølende og kanon dygtig til at finde den enkelte ekvipages svage punkter og give dem redskaber til at udvikle ridningen fænomenalt.   Anden dag den 28. juli: 9.00: Fælles morgenmad og introduktion af dagens instruktør: Anne Troensegaard Dagen går med fællessnak om stævneforberedelse og undervisning. 13.00: Fælles frokost. De resterende modtager undervisning. 19.00: Fælles aftensmad - herefter frit spil til at gøre, hvad man vil (hvis vejret tillader det, en tur i poolen på den lokale campingplads) Anne Troensegaard, den kendte trakehnerrytter og sølvmedaljevinder af individuelt DM i 2010, vil stå for dagens undervisning. Hun er en af Danmarks mest erfarne dressurryttere med dyb indsigt i kravene til succes i konkurrence. Anne er desuden en efterspurgt dressurunderviser blandt unge lovende ryttere på Sjælland. Hun rider selv trakehnere og har derfor godt kendskab til deres styrker.   Tredje dag den 29. juli: 10.00: Fælles morgenmad. 10.30: Fælles skovtur i Linå Vesterskov. 12.30: Fælles frokost. 13.30: Fælles oprydning af fra frokost og klargøring til følbedømmelse. 15.30: Følbedømmelse. 18.30: Fælles aftensmad med besøg fra dommerne i TAF. Skovturene på denne dag vil være af to typer. Der vil være en rolig tur til den unge, knap så stærke hest og/eller rytteren, der ikke vil have for meget GO på turen. Har man derimod en hest der skal ud og give den gas, og er man en rytter der godt kan lide at få lidt gang i den, kan man vælge at komme på den lidt længere tur.   Kontakt straks Sigrid, hvis du er interesseret eller har spørgsmål på: strunge.vetter@hotmail.com eller ring på 42517099. Der er 12 pladser på træningslejren, de bliver uddelt efter først til mølle princippet.   Prisen er kr. 1.400 kr. ved privat overnatning på Stald Iversholt. Eventuel mulighed for organisering af overnatning på campingplads - men kun ved meget hurtigt kontakt!           Anne Troensegaard på den seneste af hendes UVM trakehnere, nemig Kipling (e. Hofrat / Höhenstein)