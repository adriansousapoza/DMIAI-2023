2 måneder gammelt føl maltrakteret
2013-07-27T14:12:00
Et ca. 2 måneder gammelt Dartmoor føl er fundet død i Dousland i England. Føllet havde adskillige afskårne lemmer.  England har på det seneste oplevet en række kedelige sager, der omfatter bevidst maltraktering af heste og ponyer. Senest er der fundet et blot ca. 2 måneder gammelt Dartmoor føl, som er blevet maltrakteret og fundet dødt. Føllet havde fået skåret sit øre af, sine kønsdele og havde fået fjernet sit ene øje.   Politiet er overbevist om, at det er en forsætlig hændelse, der er udført af en eller flere personer, der ligger bag den triste episode. Andy Oliver fra Devon Politi oplyser overfor bladet Horse & Hound, at det var et særligt oprivende og væmmeligt syn der mødte politiet, da de fandt det unge føl.  Politiet udelukker ikke at episoden kan have rituel karakter. Der er fundet spor af brændmærker i græsset i umiddelbar nærhed af ponyen. Politiet forsøger nu at fastslå om ponyføllet var levende og eventuelt uden bedøvelse da det blev maltrakteret, hvilket i så fald både har forårsaget føllet stor smerte og lidelse. Uagtet dette vurderes sagen af politiet som en kriminel handling.  Indenfor det sidste år, er der rapporteret om yderligere 3 tilfælde af lignende overgreb på heste og ponyer i samme område af England. Kilde: Horse & Hound