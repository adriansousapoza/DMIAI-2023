Maher vandt World Cup i London
2011-12-18T22:40:46
Engelske Ben Maher sejrede søndag eftermiddag i World Cup kvalifikationen ved det store traditionsrige stævne i London, Olympia Horse Show.   Ben Maher har selv opdrættet den blot 9-årige Tripple X III (AES e. Namelus R/Cantango) som han red til sejr i dagens World Cup kvalifikation.   Marcus Ehning red sig til 2. pladsen på Sabrina (Bay. e. Sandro Boy/Landadel) foran irske Dermott Lennon på Hallmark Elite (Zang. e. Lord Byron Z/Renville) der tog sig af 3. pladsen. Svenske Rolf-Göran Bengtsson red EM-hesten Ninja La Silla (KWPN e. Guidam/Lys de Darmen) ind på klassens 5. plads.   Resultaterne fra London ændrer ikke meget på den samlede World Cup stilling. Rolf-Göran Bengtsson ligger stadigt komfortabelt i toppen nu med 71 point mod schweiziske og andenplacerede Steve Guerdats 51 point. Danske Emilie Martinsen ligger stadig på en flot 7. plads i den vesteuropæiske liga med de 41 point hun har samlet på det nordamerikanske kontinent.