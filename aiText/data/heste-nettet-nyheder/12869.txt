Rider du internationalt? - Måske er din hjelm ikke godkendt
2017-02-24T07:08:09
Efter en længere debat om hjelme de senere år er EU endnu ikke kommet med deres svar på hvad den nye godkendelse for hjelme skal være. En del lande gik sammen om en ny godkendelse, den såkaldte VG1 godkendelse. Denne viser sig nu ikke at leve op til FEI's regler alene.   I oktober 2014 valgte man fra EUs side at trække den gamle godkendelse af ridehjelme tilbage. Dermed var der ikke længere en godkendt standard i EU og både producenter, forhandlere og ryttere blev efterladt i et tomrum.Tilbagetrækningen kom som reaktion på at godkendelsen ikke længere levede op til alle kravene indenfor EU direktivet omkring sikkerhed.   En del lande gik sammen om en ny godkendelse. Denne fik navnet VG1. I Danmark blev det sådan at EN1384 skulle udfases pr 1/1 2017 og derefter skulle VG1 og den nye godkendelse være dem der gjalt. Det stod dog klart i efteråret 2016 at EU ikke ville være klar med den nye godkendelse, herefter valgte man at livstidsforlænge hjelme med den gamle godkendelse endnu et år.   Sådan er det ikke gået i FEI. Oprindeligt var udmeldingen at den gamle EN1384 godkendelse var godkendt frem til den nye var på plads. Dette har man nu trukket tilbage. Derudover har man nu for første gang nævnt VG1 på FEIs hjemmeside, men ikke som en godkendt standard.   Der står således på inside.fei.org   Hjelme der udelukende er certificerede under EN1384 eller enhver anden europæisk ikke harmoniseret standard (Som f.eks. VG1), uden andre certificeringer, er ikke omfattet af formodningen om overensstemmelse med EU direktivet. Selvom det ikke nødvendigvis betyder at hjelmen ikke er sikker, betyder det at rytteren skal tage kontakt til producenten for at sikre at yderligere tests har fundet sted og at hjelmen overholder EU direktivet.   Hjelme der er markeret med yderligere standarder på mærket opfylder kravene hos FEI, såfremt de andre standarder er en aktuel gældende test-standard.   Eksempler på aktuelt gældende test-standarder er den britiske PAS, den Amerikanske ASTM og tilsvarende fra Australien/New Zealand.   Problemstillingen gælder kun for ryttere der rider internationale stævner, det kan være Baltic Cup (De klasser der hedder noget med CSIP), CSI i Herning, DM i military eller tilsvarende stævner.   I Danmark er det fortsat sådan at man kan ride med sin EN1384 hjelm året ud og derefter overgår man til VG1, medmindre andet bliver meldt ud fra rideforbundets side.   Hvornår EU kommer med den nye standard er svært at vide, rygterne siger "forår" men om det holder denne gang vides ikke.   Liste over europæiske sikkerhedsstandarder