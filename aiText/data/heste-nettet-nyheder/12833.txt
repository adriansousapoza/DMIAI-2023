Emilie Martinsen er blevet gift
2017-02-13T15:40:24
Den tidligere Danmarksmester i springning Emilie Martinsen blev i weekenden gift med Christoffer Kønigsfeldt i Høsterkøb Kirke. Det var et fantastisk smukt og overdådigt bryllup, og det var muligt at følge med på sidelinjen på instagram via hashtagget #theloveedition, hvor det stadig er muligt at se billeder fra brylluppet. Festen om aftenen blev afholdt på Friheden i ridehuset, der til lejligheden var blevet lavet om til en festsal. Friheden, der ligger i Hørsholm, ejes af Emilies forældre Niels og Lykke Martinsen, hvor Niels er stifter af IC Companys. Parret hedder nu Emilie og Christoffer Martinsen-Køningsfeldt. Der ønskes det bedste til parret i fremtiden!    Emilie og avlshingsten Bøgegaardens Apollo, inden Emilie i 2015 lagde ridekarrieren på hylden. jp-photo