Dufour dobbelt europamester i dressur
2012-07-16T15:54:10
Cathrine Dufour og Atterupgaards Cassidy cementerede søndag, at de er Europas stærkeste ungrytterekvipage i dressur. Ved EM i Bern tog den danske ekvipage søndag EM-guldet i kür, og med gårsdagens EM-sejr i det individuelle program, har vi nu en dobbelt dansk europamester. Nanna Skodorg Merrald blev nr. 7. Sølvet gik til Charlott-Maria Schürmann fra Tyskland, mens bronzen gik til tyske Florine Kienbaum. De danske dressurlandshold og talentarbejdet i dressur er sponsoreret af First Horse Hesteforsikring.   Sejrsgang fra Dufour og Cassidy I suveræn stil tog Cathrine Dufour og Atterupgaards Cassidy for anden dag i træk guld ved EM i dressur for ungryttere. Mesterskabet kom i hus med et kür-program til 84,925 %. Nanna Skodborg Merrald og Millibar leverede også en stærk præstation, og med 73,625 % blev de placeret som nr. 7. Sølvmedaljen gik til Charlott-Maria Schürmann fra Tyskland på Burlington med 79,600 %, mens tyske Florine Kienbaum på Don Windsor fik bronze med 78,600 %.   Flot dansk EM Torsdag fik ungrytterlandsholdet sølv i holdkonkurrencen, og juniorerne fik bronze i deres holdmesterskab. Lørdag blev Cathrine Dufour individuel europamester, og søndag sikrede hun sig så ensnu en mesterskabstitel.   FEI European Dressage Championships for junior and youngriders 2012   Kilde: DRF  Cathrine Dufour (Arkivfoto: JP-Photo)