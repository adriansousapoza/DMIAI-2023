'Heste åd min bil'
2014-06-30T23:21:04
Forsikringsanmeldere kan være særdeles kreative når de melder skader på deres biler. Heste får også skylden i relativt kreative anmeldelser.   En australsk mand anmeldte en skade på sin bil med følgende forklaring:   Efter en ridetur hos en god ven, kom anmelderen tilbage til sin bil. Her tog han hestene på fersk gerning i gang med at hærge hans bil. Han observerede i alt tre heste, der var i fuld gang med at æde den.   Manden hævdede i sin anmeldelse, at dørenes gummilister var helt gennemtyggede. Det samme var front-spoileren, sidespejlene - og alt, hvad der i øvrigt stak ud fra bilen. Manden mente også, at hestenes tunger måtte være meget ru. For de havde også ridset lakken.   Om manden fik succes med sin anmeldelse, melder historien derimod ikke noget om, men det er nok temmelig usandsynligt Historien indgår nemlig i en samling af kreative anmeldelser der er blevet indsendt til forsikringsselskaber.      Bilen, der antageligt blev ædt af heste  