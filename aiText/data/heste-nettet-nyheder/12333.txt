William Fox-Pitt i spidsen efter første dag
2016-08-07T07:16:22
Allerede på førstedagen i militarydressuren skulle nogle af de helt store stjerne i spil. Både regerende Verdens Mester, Sandra Auffarth og regerende Olympisk Mester Michael Jung var på banen. Det blev dog ikke hverken Sandra eller Jung der kunne overnatte i spidsen, det blev William Fox-Pitt, der på Chilli Morning red til 37 straf, svarende til 75,3%. Overnattende på andenpladsen var fra Australien Christoffer Burton på Santano II med 37,6 straf. På tredjepladsen ligger Michael Jung på La Biosthetique Sam FBW med 40,6 straf. Michael så ellers længe ud til at ride et rigtigt godt program. Desværre blev Sam en smule spændt i kontragalopen og kom til at krydse ud. Rutinerede Michael rettede hurtigt fejlen, men det er dyre point at miste.   William Fox-Pitt i spidsen har haft en hård rejse mod OL. I midten af oktober sidste år styrtede han ved VM for unge heste på Reinstated. Det kostede 10 dage i koma og en lang genoptræning. Lige før jul sad han for første gang på en hest igen og der var tvivl om hvorvidt han nogen sinde ville kunne springe. I Maj måned red han for første gang siden ulykken ud af startboksen igen og derefter meldte han klar til OL. Badminton vinderen 2015 er en af de absolutte favoritter til en medalje ved årets OL.  