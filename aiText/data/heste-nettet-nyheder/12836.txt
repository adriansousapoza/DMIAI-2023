Kasper Olsen er her ikke mere
2017-02-16T10:26:46
Berider Kasper Olsen, 66 år, er død efter kort tids sygdom. Kasper var højt respekteret som berider i mange rideklubber rundt om i Danmark og var blandt andet ansat på Danmarks Nationale Hestesportscenter Vilhelmsborg i en længere periode. Udover at være aktiv i både dressur- og springsporten, var Kasper læremester for mange beriderelever, træningsleder for Dansk Varmblods materialprøve for hingste og i en årerække landstræner for ponyerne. Kasper Olsen efterlader sig hustruen Dorthe Reslow Krüth.  Kasper Olsen bliver bisat fra Pjedsted Kirke i Fredericia tirsdag den 21. februar.  Vores tanker går til familien i denne svære tid. Æret være Kaspers minde.Kilde: Dansk Ride Forbund