DM hos Schou & Skouboe først i maj
2012-12-28T12:23:48
8. til 12. maj - det bliver datoen for det store DM-stævne i ridebanespringning i 2013.   For tredje år i træk foregår det hos Schou & Skouboe på Tågerup i Sommersted lidt uden for Kolding. Ud over First Horse Senior DM skal man også afvikle Dansk Rideforbunds Mesterskaber for Young Rider (U21), Junior (U18) og Children (12-14 årige, der rider hest i stedet for pony).  Andreas og Christian Schou, der står for driften af det kombinerede ridecenter og hingstestation på Tågerup, håber på godt vejr, så rigtig mange kommer og ser Danmarks bedste springryttere. Ud over konkurrencerne vil man igen i 2013 byde på Late Night Show fredag aften - et brag af en rytterfest.   Forsidefoto: JP-Photo.dk