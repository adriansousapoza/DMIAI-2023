Topplacering til Sune og Romanov
2011-06-14T11:35:54
I pinsen har der været internationalt dressurstævne i Wiesbaden, og det var her at Sune Hansen og Blue Hors Romanov i går leverede en absolut toppræstation. I Grand Prix Special var det en velkendt sort hingst der med sin nye rytter placerede sig på en førsteplads. Denne ekvipage var selvfølgelige Totilas og Matthias Alexander Rath der med 81.479% blev vinder af klassen. På en andenpladsen blev det den danske tophest Mistral Højris der med sin engelske rytter Laura Bechtolsheimer opnåede 80.500%. Men Mistral Højris var ikke det eneste danske islæt som lå i toppen af placeringsrækken. Sune Hansen og Blue Hors Romanov placerede sig nemlig på en tredjeplads med 73.146%. Alle resultaterne fra stævnet kan ses her.