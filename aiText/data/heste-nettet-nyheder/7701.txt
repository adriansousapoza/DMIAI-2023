Nathalie syvende bedst i verden
2011-05-13T18:56:33
Nahtalie zu Sayn-Wittgenstein kom for lige knap et år siden tilbage på konkurrencebanerne efter fødslen af sin søn, og siden da har den danske prinsesse lavet det ene gode resultat efter det andet. Dette har resulteret i at Nathalie zu Sayn-Wittgenstein og Digby netop er rykket fra en 11.plads på FEIs verdensrangliste i dressur til en 7. plads. Dette skyldes blandt andet Nathalies flotte placering som nummer to ved Reem Acra World Cup finalen i Leipzig forrige weekend. 1.pladsen på ranglisten tilhører stadig Edward Gal og Moorlands Totilas på trods af at hingsten nu har fået en ny rytter. Derudover er det World Cup vinderen Adelinde Cornelissen og Jerich Parzival der lige nu ligger placeret som nummer to. 3.pladsen på ranglisten er stadig indtaget af engelske Laura Bechtolsheimer og dansk varmblods hesten Mistral Højris. Kilde: Fei.org