Skattefrie OL penge-præmier
2017-01-24T10:15:47
Den økonomiske bonus, OL medaljevindere modtager, vil være skattefri. Sådan lyder en pressemeddelelse fra Kulturministeriet   Flertal for skattefrihed Et flertal i Folketinget er enige om, at den økonomiske bonus som en medaljevinder modtager fra Team Danmark skal være skattefri, og det er med tilbagevirkende kraft til OL i Rio sidste år. "Vi har nogle ekstremt dygtige eliteidrætsudøvere, der gentagne gange - senest i sommer i Rio - har leveret flotte resultater og bragt medalje og hæder hjem til Danmark fra de olympiske og paralympiske lege. Det skal vi honorere", siger kulturminister Mette Bock (LA).   Økonomisk Bonus De olympiske medaljevindere fik af Team Danmark en økonomisk bonus ved OL i Rio. En guldmedalje gav en bonus på 100.000 kr., en sølvmedalje gav 70.000 kr., mens en bronzemedalje gav 50.000 kr. De beløb vil nu være skattefrie.   Para-atleternes præmieforhøjelse De Paralympiske medaljevindere modtog også en bonus fra Team Danmark, men deres bonus var kun det halve af de olympiske medaljevinderes. Det lavede den private fond, Elsass Foden om på, da de trådte til, og supplerede para-atleternes bonus op, så den matchede den bonus, som OL-atleterne fik. Kulturministeriet oplyser, at også denne udbetaling vil blive gjort skattefri.   Kilde: dr.dk      Cathrine Dufour på Cassidy, som nu får lov til at beholde sine præmiepenge, uden at der skal trækkes skat heraf  