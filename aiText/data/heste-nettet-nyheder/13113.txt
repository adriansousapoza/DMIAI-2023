Trump besparelser kan koste 100.000 heste livet
2017-06-07T09:06:04
Trump administrationens netop offentliggjorte besparelser på USA's landbudgetter kan koste op mod 100.000 amerikanske vildheste livet. Direkte besparelser på USA's vildheste program med over 10 millioner US $ og planer om salg af vildheste til kødindustrien for profit, truer ifølge velfærdsorganisationer USA's unikke kulturskat - de vilde mustanger   Budgetbesparelser kan koste mange hesteliv Mange programmer til fordel for land- og vilddistrikterne, bliver hård ramt af de nye budget forslag som blev præsenteret af Trump admnistrationen tirsdag den 23 maj.   Det offentlige budget til støtte for landbruget i USA er med de nye forslag til budgetbesparelser blevet beskåret med 162,7 millioner US $ i det forelagte amerikanske national budget for 2018.   Ud af denne besparelse rammer 10 millioner US $ alene det amerikanske vildheste program.   Program der beskytter og begrænser amerikanske vildheste Programmet blev lanceret i 1971, og beskytter ca. 70.000 vildheste i det vestlige USA foruden yderligere ca. 50.000 heste der er blevet fjernet fra vildnisset og udbydes til adoption. Selv om regelmæssig indfangning af vildheste og at ifolingsbegrænsende medicin i stor udstrækning benyttes til at holde populationen nede, oplyser Bureauet for styring af landområderne (BLM), at Trump administrationens budgetskæringer, vil gjøre det umuligt længere at varetage opgaverne til sikring af det store antal hestes velfærd. BLM's egne beregninger angiver, at et passende budget niveau for at opretholde et rimeligt management niveau for hestene der færdes vildt, alene bør være i størrelsesordenen på 26 millioner US $. De melder derfor ud, at skal man administrere programmet indenfor det foreslåede budget, så skal der drastisk ændres strategi og grundlæggende principper for hvorledes programmet administreres og de stærkt begrænsede midler anvendes.   "i løbet af de seneste 8 års regeringstid, er programmets budget blevet mere end fordoblet, og er steget fra 36,2 millioner US $ i 2008 til 80 millioner US $ i 2017. Til trods for disse tilførsler, har programmet langt nået målet under loven "Wild Free-Roaming Horse and Burro Act of 1971", der skal sikre dyre populationerne i vilmarken bliver holdt på et passende niveau. I dag er det således at omkostningerne for at tage sig af hestene i ikke ranchlignende rammer, beslaglægger størstedelen af budgettet", udtaler BLM   Forslag om salg til kødindustri frem for adoption Et af de forslag som BLM selv er fremkommet med, til sikring af bedre økonomi i programmet, får bogstaveligt talt velfærdsorganisationer til stejle i protest. BLM foreslår nemlig at vildheste frem for at det omfattende adoptionsprogram sælges til kødindustrien til videre bearbejdning som fødevarer.   "Det nuværende program kan ikke opretholdes og en ny tilgang er nødvendig, særligt når den offentlige støtte er så begrænset", konkluderer BLM.   Som udgangspunkt giver budgetforslaget BLM mulighed for at styre programmet mere omkostningseffektivt, og der gives udvidede beføjelser til at anvende andre former for selvfinansiering som f.eks. at kunne sælge ud af hestene uden yderligere begrænsninger.   Indtil nu har det dog være BLM's foretrukne politik, ikke at sælge ud af hestene bl.a. i form af slagtesyr til fødevareindustrien, hvor lovgivningen forbyder enhver kommerciel udnyttelse af dyrene, men forslaget som angiver "ingen restriktioner", vil givetvis medføre at indfangede mustangs og æsler, vil blive solgt til kødproduktion for første gang i historien.   Profit fremfor beskyttelse af kulturarv Kritikkerne af det nye lovforslag under Trump administrationen frygter at udsigten til indtjening fra at tilbyde hestene til kødindustrien, vil sætte jagten på profit i fokus frem for beskyttelse af den unikke kulturarv som de amerikanske fritlevende vildheste repræsenterer og true deres videre eksistensberettigelse.   Den amerikanske bevægelse til beskyttelse af vildheste "The American Wild Horse Campaign", er blandt de første der har udtalt sig kritisk og advarer kraftigt mod dette tiltag, som de opfatter som en glidebane i indhugget på beskyttelse af den amerikanske vildhest: "BLM anmoder i princippet kongressen om at give grønt lys for den brutale nedslagtning af næsten 100,000 mustangs og æsler, både fritlevende og dem der er indfanget, og at påbegynde et en udvikling der kan føre til udryddelse af disse nationale vestlige ikoner", udtaler bevægelsen kampagne direktør Susanne Roy.   100.000 heste risikerer slagtedøden Bevægelsen estimerer at 46.000 indfangede heste der befinder sig i føderale lokaliteter og yderligere 46.000 vildt levende heste, kan risikere masse slagtedøden, og at slutte deres liv i kødindustrien, hvis forslaget bliver vedtaget. De mener at bureauet helt fejlagtigt vurderer at der er en overkapacitet af 46.000 vildheste og æsler frit levende på de amrikanske stepper, og at tallet på ingen måde er underbygget af fakta og forskning på området.   "Disse uskyldige og af befolkningen værdsatte dyr, bør ikke betale den ultimative pris", tilføjer Susanne Roy.   Opfordrer befolkningen til at protestere En anden aktivist gruppe 'Wild Horse Education', opfordrer den amerikanske befolkning til at lægge pres på kongressen for at få den til at frafalde forslaget. "Dette budget forslag er et eksempel på doven rådgivning. Det er simpelthen blot endnu en gave til kødindustrien. I stedet for at yde støtte til at få det føderale afgræsnings- og vildheste program under kontrol, for at beskytte miljøet, lægger vi hele byrde på ryggen af hestene".      Mange programmer til fordel for land- og vildhestedistrikterne, bliver hårdt ramt af de nye budget forslag som blev præsenteret af Trump admnistrationen tirsdag den 23 maj. Heriblandt frygtes op mod 100.000 amerikanske mustangs at måtte lade livet til fordel for kødindustrien