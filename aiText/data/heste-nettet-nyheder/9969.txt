Danske Stutteri ASK og svenske Rolf-Göran Bengtsson sigter mod toppen
2013-05-23T14:15:14
I mere end 10 år har Rolf-Göran Bengtsson være blandt verdens bedste springryttere og med det nye samarbejde mellem det danske stutteri ASK - ejet af LEGO familen Kirk Kristiansen og Stall Bengtsson & Kristoffersen, er det fælles mål at fastholde og forbedre de flotte resultater. Årets helt store mål er et topplacering ved EM, som afholdes i Herning i 2013.   Rolf vil fremover ride stutteriets heste, men der vil også blive investeret i nye talentfulde springheste. Samarbejdet med Holstener Forbundet fortsætter og hingstene Casall og Quintero vil fremover skifte navn til Casall Ask og Quintero Ask.   Med kurs mod EM for Casall Ask og Quintero Ask skal First International Grand Prix i Bernstorffsparken primært bruges til at uddanne nogle af de mange unge talenter, så der kan bygges en solid trup op omkring Rolf-Göran, der peger mange år frem i toppen af den internationale elite.   Ridesporten er fuldstændig afhængig af team work - på banen mellem hest og rytter - og i hverdagen mellem træner, sponsorer, hesteejere, rytter og management. Siden 2003 har Rolf-Göran arbejdet sammen med danske Bo Kristoffersen, og teamet har sammen opnået store sejre. Rolf-Göran uddanner heste og starter stævner mens Bo træner elever og håndterer forretningen.  JP-Photo.dk