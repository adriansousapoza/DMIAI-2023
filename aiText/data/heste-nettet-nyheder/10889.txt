Rytterangst - et kæmpe tabu
2014-08-03T21:33:39
Mange ryttere og hesteejere oplever ofte eller fra tid til anden at være bange for deres hest eller for noget i træningen, men fordi det er et kraftigt tabu, øver de sig i at ride med en knude i maven, eller forsøger helt at undgå de situationer, der gør dem for nervøse.   Annette Klausen fra rideglæde.dk fortæller: "Når vi holder seminarer og workshops i rideglæde.dk-regi, oplever vi stort set altid at der er ryttere med som er bange. Det er ikke det første de melder ud, men det kommer som regel snigende frem i løbet af undervisningen. Og så viser det sig ofte, at der også er andre der har den samme følelse. De fleste oplever det som en kæmpe befrielse, at det ikke længere er tabu, men noget de kan dele med andre.. Og på den måde kommer de ét lille skridt nærmere løsningen,- at bliver rytterangsten kvit og genfinde rideglæden sammen med deres hest. For at få et mere præcis billede af hvor mange der døjer med rytterangst, - og hvordan vi kan hjælpe dem, har vi udformet et spørgeskema, som vi håber at mange ryttere har lyst til at bruge tid på at udfylde. Vi synes det er forkert at noget så vigtigt, skal være så stort et tabu," slutter Annette.   Du kan deltage i undersøgelsen her.Forsidefoto: Modelfoto, JP-Photo.dk