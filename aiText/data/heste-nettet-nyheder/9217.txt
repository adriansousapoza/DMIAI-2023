Sidste tilmelding til frederiksborgchampionatet nærmer sig
2012-07-27T14:14:04
  Det er endnu muligt at nå at melde sig til Frederiksborg Hesteavlsforeningen Jyllands dressurchampionat, der afholdes på Stald Tougaard ved Viborg d. 18. og 19. august. Tilmeldingsfristen er onsdag d. 1. august   Stævnet er åbent for frederiksborgheste fra hele Europa og alle registrerede heste efter en kåret eller avlsgodkendt frederiksborghingst kan deltage.  Ved stævnet i Viborg afvikles der tre championater i L-dressur, Blueberry Hill LC3 Dressurchampionat, Dyrlæge Tove Due LB3 Dressurchampionat samt Kokspang Sadelmageri LA3 Dressurchampionat. Championaterne, der ikke er aldersrelaterede, afvikles over 2 dage, ligesom der arrangeres opvarmningsklasser. Ved stævnet er der ligeledes planlagt enkelte springklasser samt gangarts- og ridelighedsklasser. Der er flotte sponsorpræmier til vinderne. Derudover har FHF Jylland doneret præmier til opdrætterne af de tre championatsvindende heste.     Læs mere om stævnet på championatets hjemmeside her     