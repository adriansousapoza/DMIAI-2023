Tillæg ikke hesten menneskelige træk
2019-06-21T14:43:52
Det faktum at mange hesteejere tillægger deres heste menneskelige egenskaber, kan være skadeligt for relationen mellem hest og menneske og blokerende for læring hos hesten, mener adfærdsforsker   Undgå menneskelige rationaler Vi mennesker har ofte en romantisk forestilling om at hesten forstår os. Det er derfor vi anvender ord som, gensidig tillid, loyal, beslutsom, stædig, fræk, uopdragen m.m. når vi beskriver hestes karakter-egenskaber. Tillige anvender vi denne opfattelse til at forsvare afstraffelse af hestene, fordi vi antager at hesten ved hvad afstraffelsen betyder. Dette er ifølge adfærdspsykologen Malan du Toit, fra Cape Town, i Sydafrika en alvorlig menneskelig fejlantagelse. Hestene ved sjældent hvad vi straffer dem for.   Heste, kan ikke rationalisere, eller lave slutninger, på samme måde som os mennesker. Der er heller intet belæg for, at heste kan lære ud fra observationer, som f.eks. at efterligne eller imitere observeret adfærd, som kunne være krybbebidning til eksempel. Heste kan heller ikke forme koncepter. Derfor må hesten nødvendigvis lære ved hjælp af konditionering.   Hvad er konditionering? Konditionering - eller betinget indlæring - som det også kaldes, er processen hvorved adfærd kan ændres og hesten responderer ved at vi mennesker gør brug af konsekvenser, enten en negativt påvirkning (eller afstraffelse) eller positiv påvirkning i form af en belønning, også kaldet (betinget læring)   Tips om læring Men hvad er vigtigt, når man bruger konditionering ved træning af heste? Her kommer nogle tips, fra adfærdsforskeren Toit, som er nemme og værd at huske: Læringsprocessen tager tid. Det er ligesom et bygge et hus. Du starter fra grunden, lægger fundamentet, murene, vinduer og tag, indtil du har et færdigt produkt. Start fra bunden og byg langsomt mere på. Timing er altafgørende. Du skal frigøre presset fra hesten indenfor et sekund efter at hesten har udvist den ønskede adfærd, for at den kan lære rigtigt og hurtigt. Repetition er nødvendigt. For at fremme en vedholdende adfærd fra hesten at du nød til at gentage træningssekvenserne. Med andre ord, stop aldrig træningen! Opmuntring af de første positive oplevelser. Hestens første oplevelser er noget der varer ved, da hesten har en ekstremt god hukommelse. Så undlad for alt i verde, at hesten har en uheldig eller traumatiserende erfaring, første gang du forsøger at lære den noget. Gør brug af den frie vilje. Hesten skal udføre den ønskede adfærd af egen fri vilje. Det duer ikke at tvinge hesten til noget. Vær vedholdende og konsistent. For at hestens adfærd kan blive vedholdende, kræver det, at du er det! Følg hestens indlæringsproces og - hastighed. Jo længere tid du bruger på at træne hesten over tid, og jo kortere intervaller mellem træningssæssionerne, jo bedre kan hesten lære. Læring trænger først ind i hestens kort-tidshukommelse, derefter lagres det i langtidshukommelsen. Toit har den holdning, at en hest i menneskelige omgivelser er en vildfaren hest. Det er derfor vort ansvar, og vort ansvar alene, at træne dem på deres egne præmisser, så de lærer hvad der forventes af dem, og ikke oplever de bliver straffet uden en grund de kan forholde sig til.   God fornøjelse med korrekt træning af din hest!      Tillæg ikke hesten menneskelige træk, men tænk på den som en hest, mener adfærdsforsker (Forsidebillede: Tine Lessèl)