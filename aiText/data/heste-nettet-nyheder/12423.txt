DV-vinderhoppe i Devon
2016-10-06T23:00:12
Det årlige CDI-stævne Dressage at Devon i Pennsylvania er udover et internationalt dressurstævne også et nationalt stævne med egnethedsklasser samt avlsklasser med fremvisning ved hånd. Dansk Varmblodshoppen Stenagers Welina løb igen i år med Grand Champion-titlen blandt avlshestene   Stenagers Welina vinderhoppe i Devon 2016 Dressage at Devon byder på en stor avlsdivision med masser af klasser for heste af forskellige racer, køn og aldre. De bedste heste udpeges til en overordnet finale i den store ring, Dixon Ovan, hvor der udpeges en vinder på tværs af klasserne - the Grand Champion. Denne titel gik for andet år i træk til DV-hoppen Stenagers Welina.   Auktionsføl solgt til USA RDH-hoppen Stenagers Welina e. Wilkens/ Sandro Hit (opdr. Bjarne og May-Britt Christensen) blev solgt på Dansk Varmblods Elitefølauktion i 2009 og blev i 2014 solgt til USA, hvor hun ejes af Nancy Radtke. I Devon blev Welina fremstillet i Devon af Babsi Neidhardt-Clark og vandt først klassen for DV-heste, sidenhen hoppefinalen på tværs af race og alder og til sidst titlen som Grand Champion blandt alle avlsheste. En titel hoppen også vandt i 2015.   Familiemedlemmer fortsat i Danmark Stenagers Welina er halvsøster til to af Stutteri Kamars avlshopper, har en halv- og en helsøster i avlen på Stutteri Stenager hos Bjarne og May-Britt Christensen, lige som hun er helsøster til dressurhesten Stenagers Wyatt Earp.   Kilde: Dansk Varmblod     