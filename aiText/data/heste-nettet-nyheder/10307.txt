Michael Eilberg har overtaget Der Designer
2013-10-30T13:22:35
 Michael Eilberg og Woodlander Farouche (Arkivfoto: JP-Photo) Britiske Michael Eilberg, som i sommers var en del af det bronze-vindende EM-hold i Herning, har overtaget ridningen af den kårede hannoveraner-hingst Der Designer.   Der Designer var dyreste hest på P.S. I Auktionen i 2011 og blev for den nette sum af 1,1 mio. euro solgt til russiske Elena Knyaginicheva og Georgyi Rtischev.  Under russiske Inna Tzydrenkova deltog Der Designer ved VM i Verden for ungheste i 2012, men nåede ikke til finalen. Ved samme lejlighed spottede de russiske ejere, Michael Eilberg der med Woodlander Farouche vandt 6 års finalen.  En aftale mellem Michael Eilberg og Elena Knyaginicheva blev sat i stand og for 6 måneder siden ankom Der Designer i Michael Eilbergs stald. Eilberg har taget sig god tid til det nye samarbejde og forventer at have den sorte hingst e. De Niro/Weltmeyer klar til lille tur i 2014.  Russiske Elena Knyaginicheva er også ejeren af Sa Coeur, der også var dyreste hest ved P.S.I. Auktionen, hvor buddet endte på 2,3 mio. euro. Sa Coeur vandt VM 6 års finalen i 2013 under Eva Möller.   Kilde: Eurodressage.com 