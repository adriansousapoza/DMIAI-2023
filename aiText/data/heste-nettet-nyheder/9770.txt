Ingen hingste kom igennem nåleøjet
2013-02-26T16:01:04
  Ved trakehner hingstekåringen på Middelfart Ridecenter, lørdag den 16. februar, blev ingen af de fremviste unghingste fundet værdige til kåring, og ingen af de fremstillede unghingste vil hermed indgå i den fremtidige trakehneravl.   Traditionen tro blev den årlige hingstekåring i Trakehner Avlsforeningen afholdt på Middelfart Ridecenter, nærmere bestemt lørdag den 16. februar. Flere år i træk har afviklingen af hingstekåringen i Trakehner Avlsforbundet været afviklet i samarbejde med Dansk Oldenborg avl. Et samarbejde der blev etableret under finanskrisen, som følge af, at krisen i de senere år, har sat sit tydelige spor på antallet af tilmeldte hingste til kåringerne.     Få fremstillede hingste  I år var antallet af fremstillede hingste faldet til det hidtil laveste niveau i de seneste mange år.   Der var i år alene tilmeldt i alt 10 trakehner hingste til arrangementet. Heraf 6 stk. 3-års trakehner hingste, hvoraf de 5 fremmødte, samt 3 tilmeldte 4-års hingste, hvor blot to blev fremstillet til kåring. I alt blev der således kun fremstillet 7 hingste på dagen.     Fremvisningen  Selve bedømmelsen blev som vanligt indledt med formiddagens fremvisning på fast bund, efterfulgt af løsspringning. Om eftermiddagen blev hingstene først mønstret på trekantsbane og herefter vist løse i ridehuset. De 4-års hingste blev endvidere vist under rytter i alle tre gangarter. Derpå blev hele holdet skridtet for hånd på ring, hvorpå den endelige oprangering fandt sted.   Det er dommernes opgave at finde og udvælge unge hingste, der både hvad angår trakehner type, kropsbygning, korrekthed i fundament og brugsegenskaber, til fulde lever op til kravene til en moderne ridehest/avlshingst. Desværre havde flere af hingstene fundamentsmæssige fejl, som vægtes meget tungt ved udvælgelse af avlshingste. Selvom flere af hingstene blev fremhævet som velgående, var der alligevel ingen af de fremstillede hingste der blev fundet værdige til kåring.   De må derfor alle i stedet se frem til en forhåbentlig strålende karriere på ridebanerne.     Hingstene   De fremstillede 7 hingste fordelt på de to hold var følgende.   3 års holdet:Spencer Royal (e. Flyinfact xx/Silvermoon )fra Katrine Heisterberg, VejenFrederic Fahrenheid (e. Biotop/Freudenfest) fra Dr. Axel Stephan, TysklandLacún Selsø (e. Kancún/Kostolany) fra stutteri Selsø, SkibbyRegal Edition (e. Okavango/Induc) fra Team AD-Edition, SvendborgLakaj (e. Preussen-Wind/Buddenbrock) fra Kaj Olesen, Errindlev    Lakaj (e. Preussen-Wind/Buddenbrock) i trav for hånd (foto: AD-Edition)        Frederic Fahrenheid (e. Biotop/Freudenfest) under løsspringningen (foto: AD-Eition)     4 års holdet:Poker könig (e. Hohenstein/Connery) fra Kaj Olesen, ErrindlevMoromax (e. Occacio/Schampus) fra Steffen Madsen, Rønnede    Moromax (e. Occacio/Schampus) opstillet (foto: AD-Edition)