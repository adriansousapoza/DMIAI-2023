Forrygende B-finaler
2013-02-23T13:57:57
Her til formiddag har ovalen i Arena Fyn blandt andet været præget af B-finalerne i V.1, F.1 og T.1, og et sydende publikum, der bestemt ikke er stille, når de udviser begejstring for god sport.   V.1 Firgang - B-finale Danske Sys Pilegaard og Óskar frá Akureyri hev sejren i hus i V.1, hvor de blandt andet fremviste en formidabel skridt, der samlet blev vurderet til 8,33. Helhedsindtrykket med både skridt, trav, galop og tølt blev vurderet af dommerne til 6,93, hvilket altså placerede Sys på en førsteplads foran Tine Johansen og Hrímbakur frá Hólshúsum fra Norge med den samlede karakter 6,73.  Sys Pilegaard og Óskar frá Akureyri (6,93). cs-foto.dk  Tine Johansen og Hrímbakur frá Hólshúsum (6,73). cs-foto.dk   F.1 Femgang - B-finale Der var flyvende pas for alle pengene, da rytterne i F.1 fremviste på ovalen. Især Daniel Jonsson og Isac från Sundsby kunne overbevise dommerne, der for passen kvitterede med et snit på hele 8,33, hvilket bragte Jonsson i spidsen med samlet 7,12 - et acceptabelt stykke over tyske Jolly Schrenks 6,67. Norske Stian Pedersen og Lettir fra Hellesylt havde en del problemer med skridten, hvilket placerede dem i bunden af klassen, på trods af fine fremvisninger i de andre gangarter.  Daniel Jonsson og Isac från Sundsby (7,12). cs-foto.dk   T1 Tölt - B-finale Den altid smilende Nils-Christian Larsen (Norge) fik i sin frie tølt sat de tre dommerpar på arbejde. Der var bestemt ikke fuld enighed om præstationen, der blev bedømt lige fra 3,0 til 6,0. Det bragte ham helt ned på en fjerdeplads, selvom han samlet fik den højeste karakter, 7,5, for den langsomme tølt. Fabienne Zimmermann havde en smule problemer med Magni Von Nordsternhof, der i slutningen af programmet hellere ville galopere end tølte, og hun valgte derfor selv at trække sig. Klassen blev vundet af Caspar Hegardt og Stormur frá Svalbarðseyri med en samlet karakter på 6,89.  Caspar Hegardt og Stormur frá Svalbarðseyri (6,89). JP-Photo.dk  Nils-Christian Larsen og Òskar fra Blesastödum 1A (6,06). cs-foto.dk