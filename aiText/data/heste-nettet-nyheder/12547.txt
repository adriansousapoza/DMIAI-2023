Test af bidløs dressur i Brøndby
2016-11-13T20:47:54
I samarbejde med Dressurudvalget afvikler Brøndby Ny Rideklub en test-klasse med bidløs dressur ved klubbens D-stævne i uge 47. Testklassen er et led i udvalgets arbejde med at undersøge mulighederne for at benytte bidløs optømning ved dressurstævner. Klassen afvikles i sværhedsgrad 0-1-2 lørdag den 26. november, og Dressurudvalget er repræsenteret ved afviklingen.Se mere om stævnet på DRF Go her! Testklasser ved D-stævner i 2016 For at afdække mulighederne for at benytte bidløs optømning ved dressurstævner har Dressurudvalget i samarbejde med repræsentanter for bidløs dressurridning skabt rammerne for afviklingen af test-klasser med bidløs optømning. Formålet er, at opnå endnu større kendskab til de særlige forhold der gør sig gældende ved bidløs ridning. Erfaringerne fra teststævner samt resultaterne af en tidligere gennemført spørgeundersøgelse og andre input skal danne baggrunden for Dressurudvalgets videre arbejde med bidløs optømning. Kilde: Dansk Rideforbund