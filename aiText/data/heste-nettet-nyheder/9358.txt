Aarhus Rideklub vandt DRF-mesterskabet i ponydressur for hold
2012-09-03T21:44:35
Det blev hold 1 fra Aarhus Rideklub (AAR), der blev DRF-mestre i ponydressur for hold 2012. Mesterskabet blev afgjort ved Frederikshavn Rideklubs B-stævne i weekenden den 31. august til 2. september. Sølvet gik til Dalumgaard Rideklub (DAR), mens Dalby Rideklub (DBR) fik bronze.   Resultat: DRF-mesterskab i ponydressur for hold 2012   Guld Aarhus Rideklub 1 (AAR) Victoria E. Vallentin/Natalina Kristine Koch Bejtrup/Dornick-Son Iben Olkjær Olsen/Magic Manipu Sandra Gottlieb Lyngø/Tovdal's Attention   Sølv Dalumgaard Rideklub (DAR) Jeanette Haugaard/Boss Bunter R Maria Lange Pedersen/Windor vom Gwick Sille Engermann/Bodethal's Romy Amanda H. Kaslund/Arts Dartagnon   Bronze Dalby Rideklub (DBR) Nikoline Ravn Jensen/Campari W Anne-Mette Lyager/Don Chocolo Josefine Hoffmann/Sophienhofs Maroon Pernille Pilborg/Målunds Mini-Maj  Stort mesterskabsstævne i Frederikshavn Mesterskabsstævnet blev afviklet på Frederikshavn Rideklubs fine udendørsfaciliteter flot omkranset af det naturskønne område. Cirka 100 frivillige har arbejdet flittigt før, under og efter stævnet, så det er blevet afviklet på bedste vis. Danske Bank Frederikshavn har været hovedsponsor for landsstævnet, og udover DRF mesterskabet er der blevet afviklet en særlig Danske Bank Cup søndag, hvor de ryttere fra kvalifikationsklasserne, som ikke gik videre i mesterskabsfinalen, red en separat finale.   Om Frederikshavn Rideklub Frederikshavn Rideklub (FRK) er en af Danmarks smukkest beliggende rideklubber i naturskønt fredet område, idyllisk omkranset af Pikkerbakkerne og Vandværksskoven. FRK blev grundlagt i 1964 og har p.t. ca. 260 medlemmer og ca. 60 heste opstaldet fordelt på 3 stalde, heraf 15 elevheste. FRK råder over 22 tønder land, som primært anvendes til store græsfolde. FRK har gennem de senere år gennemgået en gennemgribende renovering og fremstår i dag som et moderne ridecenter med to ridehaller, tre udendørs dressurbaner, en udendørs springbane, solarium, to vaskepladser samt et dejligt stort klublokale. FRK tilbyder undervisning i dressur og springning samt handicapridning og ridemærker. FRKs motto er "for bredden og eliten", og FRK er kendt for sin gode klubånd og gæstfrihed. Klubbens berider og daglige leder er Dennis Fisker.    Kilde: DRF    Victoria E. Vallentin/Natalina (Arkivfoto: JP-Photo)