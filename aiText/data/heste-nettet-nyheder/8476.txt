Adelinde og Parzival i topform
2012-01-20T14:32:57
I denne weekend afholdes endnu en afdeling af Reem Acra FEI World Cup dressur i Amsterdam, Holland.  Adelinde Cornelissen og KWPN-vallakken Jerichs Parzival e. Jazz/Ulft vandt dagens Reem Acra FEI World Cup Grand Prix med overlegne 80,936 %.  På andenpladsen fulgte Helen Langehanenberg med Westfaler-hingsten Damon Hill e. Donnerhall/Rubinstein I med 75,213 %.  Isabell Werth red El Santo NRW til 73, 872 % og blev placeret på en tredjeplads foran Edward Gal med Gribaldi-datteren Sisther de Jeu med 73,617 %.  Dansk Varmblodshoppen, Dorina e. Don Schufro/Ragtime blev med hendes norske rytter og ejer Siril Helljesen placeret på en femteplads med 72,957 %.  Danske Anne Troensegaard red Seduc til 69,128 %, hvilket rakte til en 13. plads. Bo Høstrup red Cajo e. Cameron/Calato til 67,617 %, hvilket resulterede i en 16. plads. Desværre er det kun de 15 første placerede, der går videre til Grand Prix Kür i morgen, og dermed bliver Anne Troensegaard eneste dansker i morgen.   Fælles for de fire første placerede er, at de også har indsamlet World Cup-point med andre top-heste. Adelinde Cornelissen har både med Don Johnson og Warum Nicht indsamlet point, og ligger på en samlet femteplads med 43 point. Helen Langehanenberg ligger på en 6. plads med 42 point med Responsible. Edward Gal har med Next One indsamlet 11 point, og ligger på en 37. plads.   Klassens resultat kan ses her.   Oversigt over samlede World Cup-point kan ses her.