Andreas suveræn i 6-års-championatet
2011-10-19T01:27:02
Andreas Helgstrand tog sig af både første- og andenpladsen i dagens 6-års-klasse på henholdsvis guldmedalje - og UVM-hoppen Tørvesletten Stamina og avlshingsten Sieger Hit. Tørveslettens Stamina besider en besnærende smidig trav med en overlegen bæring, og hun dansede sig gennem programmet. Skridten har aldrig været hoppens stærke side, men hendes overlegne kvaliteter i trav og galop sikrede hende sejren. Den særdeles velredne hoppe opnåede i trav 9,5 skridt 7,5 galop 8,9 ridelighed 9 og kapacitet 9, samlet 8,78. Sieger Hit viste en smidig og ekspressiv travmekanik, men kunne runde sig flottere i vendinger, hvor bagparten havde tendens til at falde ud af sporet. Galopøgningerne var smidige og rummelige. Han opnåede 9,5 i trav 8,4 i skridt 8,2 i galop 8,5 i ridelighed og 8,9 i kapacitet, samlet 8,7. På trejdepladsen kom UVM-hesten heslegårds Rismon e. Heslegårds Rubin. Denne ridelige hingst opnåede i trav 8,3 i skridt 8,5 i galop 8,4 i ridelighed 8,7 og i kapacitet 8,5. Yderlige to heste fortjener omtale, nemlig Cassio e. Tannehof's Conteur redet af Rikke Dupont. En hest der viste særdeles god mekanik og talent for samling, men også momentvis blev lidt spændt samt Rådbjergs Pari Piet e. Sandro Hit/Come Back II redet af Anne sofie Aaen. En billedsmuk, smidig og velgående hoppe med højdepunkter i sidebevægelser med stor bæring og skulderfrihed og en rummelig op ad bakke galop. En hest der godt kunne have placeret sig i top tre idag. Se resultater fra klassen her 