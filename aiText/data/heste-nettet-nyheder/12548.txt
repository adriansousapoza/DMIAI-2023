Guld til Tobias ved DRF-mesterskabet i paradressur for U25
2016-11-13T20:51:28
Efter en pragtpræstation kunne Tobias Thorning Jørgensen og Bruunholms Caribian som de første nogensinde lade sig hylde som DRF-mestre i paradressur for U25. Mesterskabet blev afviklet ved Møllebakken Rideklubs C-stævne, og sølvet gik til Julie Schmidt, mens Line Faxe fik bronze. Mesterskabsresultat Guld gik til Tobias Thorning Jørgensen (grad III / HMR) på Bruunholms Caribian Sølv gik til Julie Schmidt (grad III / FYR) på Combat Bronze gik til Line Faxe (grad IV / LØSR) på Skovlygårds Manilla 4. plads gik til Sofie Frost Hansen (grad II / LØSR) på Alexis 5. plads gik til Zara Bruun Jensen (grad III / HJRK) på Apache 6. plads gik til Luna Riis Søborg (grad IV / GLK) på Paw 7. plads gik til Anne Mette Hasselstrøm (grad IV / SRKS) på Max Mesterskabs-debut for vores unge pararyttere Det er første gang, at de unge U25-ryttere dyster om medaljer i deres eget mesterskab, og syv ryttere og deres heste var til start. Ekvipagerne dystede alle mod hinanden i programmer op til LA6 og blev bedømt ift. deres respektive handicap-grad. Rytterne red samme program lørdag og søndag, og mesterskabet blev afgjort ved sammenlægning af resultaterne fra begge klasser. Start- og resultatlister kan ses her.   Kilde: Dansk Rideforbund