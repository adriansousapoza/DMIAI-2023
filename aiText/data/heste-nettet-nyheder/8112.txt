Til alle de frivillige – TAK! 
2011-10-01T13:10:43
Officials, klubledere, klubbestyrelser, distrikter, udvalg, hjælpere og alle I andre, der hver dag lægger store kræfter i ridesporten - uden jer ville dansk ridesport ikke eksistere. Derfor vil Dansk Ride Forbund gerne benytte Frivillighedens Dag (30. september) til at sige TAK for indsatsen til de ca. 5.000 frivillige ildsjæle, der udgør fundamentet i ridesporten.Uden jer gik det aldrig Uden engagerede ildsjæle ville børn, unge og voksne ikke have veletablerede klubber, hvor de kan dyrke fællesskabet omkring sporten. Uden stærke kræfter ville Landsfinalerne ikke have vokseværk år for år. Uden vores officials ville danske ridestævner ikke have den høje kvalitet, vi ser i dag. Uden de frivillige kræfter i udvalg og distrikter ville ikke holde den stærke udvikling, som vi ser i disse år. På vegne af Dansk Ride Forbund - TAK! Hilsen Ulf Helgstrand, formandGi' et skulderklap og en klubpris til en frivillig Igen i år hylder Dansk Ride Forbund de frivillige ved at uddele årets klubpriser på Repræsentantskabsmødet 2012. Priserne er: · Årets klubleder · Årets ildsjæl · Årets ungdomsleder Det er jer, der indstiller kandidater til priserne, og i løbet af de næste måneder kan I læse om priserne og sidste års modtagere i en artikelserie på www.rideforbund.dk. Det er også her på hjemmesiden, der i løbet af efteråret kan findes oplysninger om, hvordan I indstiller en frivillig til priserne.