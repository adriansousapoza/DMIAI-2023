Alexandra Sørensen i spidsen for DRF-mesterskabet i dressur for juniorer
2013-05-24T16:05:53
Det blev Alexandra Sørensen og Camiro Mandø, der leverede fredagens bedste præstation i 1. afdeling af DRF-mesterskabet i dressur for juniorer, der afvikles ved Ringsted Sportsrideklubs landsstævne i weekenden. Ungrytternes DRF-mesterskab afvikles også i Ringsted, og 1. afdeling rides fredag eftermiddag.   Sejr til Alexandra Sørensen  Med et flot program til 72,207 % har Alexandra Sørensen (SBR) og Camiro Mandø lagt sig i spidsen for DRF-mesterskabet i dressur for juniorer. 2. pladsen i 1. afdeling af mesterskabet gik til Emilie Holm Toft (KOR) og Ramia Lox med et resultat på 70,045 %, mens Maja Andreasen (VAL) på Skjoldsgaard Monte-VO blev nr. 3 med 69,955 %. 38 ekvipager var til start.   Tre dage med DRF-mesterskaber i Ringsted  Fredag afvikles 1. afdeling af junior- og ungryttemesterskaberne, mens 2. afdeling kan opleves lørdag. Hvem der får guld, sølv og bronze afgøres dog først søndag, hvor der rides finaler i kür.   Startlister, program og resultater - DRF Live   Kilde: DRF  Alexandra Sørensen (Arkivfoto: JP-Photo)