Vinder af 1 dags kursus med Anna Twinney Søndag formiddag
2013-03-11T23:03:44
Det var en meget overrasket pige, som blev ringet op af Heste-Nettet med beskeden om, at hun var den heldige vinder af et gavekort på kr. 1000,- til et 1-dags kursus om Holistisk Horsemanship med Anna Twinney sponsoreret af Reachouttohorses. Maja B. Nielsen blev enormt glad, da hun fandt ud af, hvad kurset går ud på, for hun havde faktisk nogle problemer med hendes hest. Kurset foregår på engelsk, men man kan få oversættelse ved behov. Første del af kurset demonstrerer Anna Twinney med konkrete eksempler vha. kursus-stedets heste, hvordan hendes principper virker og hvorfor. Der bliver taget udgangspunkt i hestene og det der fysisk sker med den enkelte hest. I anden del testes hestene, ved hjælp af "muskel-test", om de har alt det de skal bruge for at være en glad, sund og vel afbalanceret hest. Og tredje del lærer Anna om kommunikation med dit dyr ved hjælp af telepati. Man lærer at forstå bevæggrundene bag hestens adfærd og eventuelle vanskeligheder. Dette giver én mulighed for at lave konstruktive løsninger på eventuelle problemer. Maja B. Nielsen glædede sig enormt meget til at komme afsted til dette kursus.   Skrevet af Christina Larsen