Helena Graungaard og Toftegårdens Toscana bedste dansker i seniormesterskabet
2016-09-16T20:57:27
Ved dagens NM i military for seniorer blev det Helena Graungaard der lagde sig ind i medaljerækken. Med et ridt til 42,8 straf indtager hun lige nu andenpladsen i mesterskabet. Fører af klassen er svenske Jonna Britse på Quattrino med 39,1 straf. Helena og Toscana ligger ikke ensomme på andenpladsen, norske Hans Bauer på Præstemarkens Leopold har redet til præcis samme antal straf og dermed er de ligeplacerede før morgendagens terræn.   I holdmesterskabet er der for senior fem hold til start. Danmark ligger nummer et, Sverige to, Norge tre, Finladn fire og Estland fem. Det danske hold består af   Niels Goldschmidt på Lasse Cecilie Eriksen på Calvin  Ole Bay Jensen på Harry Potter Anne-Dorthe Möller på Mr Chaplin   Terrænet starter i morgen kl 10 med ponyerne. Kl 12 går seniorne i gang efterfulgt af junior/youngriders kl 14.30.