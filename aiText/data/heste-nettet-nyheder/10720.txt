Furusiyya FEI Nations Cup til JBK
2014-05-17T23:12:14
I går var der en af omdrejningspunkterne til JBK i Odense, Furusiyya FEI Nations Cup. Danmark stillede til start med et hold bestående af Lars Bak Andersen på Conte Couleur, Thomas Dresler på Never Say Never, Thomas Sandgaard på Amerone samt Søren Pedersen på Tailormade Esperanza de Rebel. Der var i alt 13 hold til start. Danmark havde trukket start nr. 5, og det var med spænding at den første danske rytter red ind på hjemmebanen. Men Danmark kunne ikke have fået en mere ærgelig start, for unormalt for Conte Couleur parkede han foran vandgraven og det kom lige så meget bag på publikum, som det kom bag på Lars selv, for han fortsatte selv direkte ned i vandgraven. I en Nations Cup springning giver det altid et øget pres på de øvrige ryttere, når en på holdet udgår. Thomas Dresler kom derefter igennem med 8 fejl og Thomas Sandgaard kom som den tredje danske rytter igennem med 4 fejl. Søren derimod lod sig slet ikke mærke af presset, og red en uovertruffen fejlfri runde, og Danmark sluttede med 12 fejl i alt. Det var der også 4 andre hold der gjorde - Irland, Australien, Sverige og Belgien. Yderligere var der 4 hold som var redet igennem med mindre end 12 fejl. Det var Schweitz med 0 fejl, Storbritannien med 4 fejl, Frankring samt Holland med 8 fejl. Af de 5 hold med 12 fejl, viste Danmark sig at have redet 2 sekunder for langsomt til at være med i 2. runde, da det kun er de 8 bedste hold som går videre til 2. runde. Schweitz som lå stærkt i spidsen med sammenlagt 0 fejl efter 1. runde, kunne ikke holde den samme figur i 2. runde. De sluttede med sammenlagt 16 fejl, hvilket gav dem en delt 2. plads med Frankrig, som havde fået sammenlagt 8 fejl i hver runde og så også sluttede med 16. fejl samt med Belgien, som fik forbedret deres resultat fra sammenlagt 12 fejl i første runde til sammenlagt 4 i anden runde og dermed også sluttede sammanlagt på 16 fejl. Storbritannien blev vinderen med sammenlagt 12 fejl. Allerede inden deres sidste rytter havde været på banen var de sikret sejren, og hun valgte derfor at spare hesten og undlade at springe den krævende bane. Placeringsrækkefølgen ved dette års Furusiyya FEI Nations Cup i Odense:     1. Storbritannien 12 fejl 2. Belgien 16 fejl 2. Frankrig 16 fejl 2. Schweitz 16 fejl 5. Sverige 20 fejl 6. Australien 24 fejl 7. Irland 28 fejl 8. Holland 36 fejl Landende som ikke kom videre til 2. runde 9. Danmark 10. Norge 11. Polen 12. Italien 13. Chile Resultatliste kan ses HER.    Holly Gillott og Dougie Douglas. JP-photo.dk