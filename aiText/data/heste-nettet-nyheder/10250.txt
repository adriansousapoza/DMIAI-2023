Fantastiske Skovens Rafael-afkom dominerer svenske Championat
2013-10-07T08:28:34
    Fra d. 1-6 oktober blev det Svensk Avlschampionat afholdt på Flyinge for 3- ,4- ,5-, og 6-års dressurheste og med en Prix st. Georg for de 7-års   Danskavlede Skovens Rafael (e. Blue Hors Romanov/Blue Hors Don Schufro) dominrede 4-års klassen totalt med to helt fantastiske men også meget forskellige afkom. På finaledagen afprøves 4-års hestene af en testrytter. Det var i år Patrik Kittel, der løste opgaven på absolut bedste vis med sin meget sympatatiske og kompetente unghesteridning. Kommentarerne der blev givet undervejs bidrog til at gøre klassen meget seværdig og interessant. Første hest, der imponerede Kittel i sådan en grad at 10-tallet måtte tages i brug, var den ekstremt ridebare og mekanisk meget velfungerende U.Bolt e. Skovens Rafael/Cortez. Kittel tildelte denne skønne fremtidshest 10 for ridelighed og 9,6 for kapacitet. Vinder af klassen blev Revolution e. Skovens Rafael/Fürst Heinrich, der besad 3 særdeles smidige, balancerede og funktionelle gangarter og hertil igen ridelighed ud over det sædvanlige. Kittel kvitterede 9,9 for ridelighed og 10 for kapacitet. Se resultat af klassen her   I 3-års finalen stod der atter et Skovens Rafael afkom forrest denne gang i form af Springbank VH mf. De Niro. Han opnåede 9,5 i alle gangarter, 8,5 i "løsgjorthed" og 9,8 i kapacitet. Se resultat af klassen her   Hele championatet kan ses via arkivet på Clipmyhorse.de   Link til samtlige resultater fra championatet her      Skovens Rafael og Lotte Skjærbæk