Ikast Rideklub vandt 3. kvalifikation af DRF Dressur Cup
2012-06-18T21:01:35
I weekenden blev 3. afdeling af DRF Dressur Cup afviklet i Skive Rideklub, og her blev det Ikast Rideklub, der løb af med sejren. 2. pladsen gik til Gedsted og Omegns Rideklub, mens Rom rideklub blev nr. 3. Cup'en er en Danmarksturnering i dressur for klubhold, der afvikles over seks kvalifikationsrunder og en finale.    Top 3  1. plads  Ikast Rideklub   Caroline Vang Klemmensen/Ozzy Cooper Søren Wind/Højersmindes Cæsar Martin Korsbæk/Sion Af Hvarre Stella Mark/Mosegaardens Fini   2. plads  Gedsted og Omegns Rideklub   Line Kongensgaard/Laponio Sandie Laustsen/Entertainer Lene Sigh Ladegaard/Chappelle P Scharlotte Stagsted/Bailey   3. plads  Rom Rideklub  Martin Klavsen/Vestervangs Delight Marjun Dejligbjerg/Rafael Sarah Kathrine Egholm Ejsing/Grande De Coeur Marie W. Poulsen/Discovery Khan   DRF Dressur Cup Kvalifikationsrunderne i DRF Dressur Cup fordeles således, at der afholdes to runder på Sjælland, en på Fyn og tre i Jylland. Kvalifikationsklasserne rides i LA2-A, mens i finalen, der afvikles over to dage, rider to ryttere 1. dag LA2-A, og 2. dag rider de sidste to ryttere LA5. DRF Dressur Cup er åben for heste og/eller ryttere, der indenfor kvalifikationsperioden ikke har startet højere end sværhedsgrad 3 til A-, B- eller C-stævner. Selv om hesten eller rytteren ændrer status i løbet af turneringen, er det status på anmeldelsestidspunktet, der afgør ekvipagens startberettigelse. Heste og ryttere kan kun starte for én klub under hele turneringen. Ponyer kan ikke tilmeldes turneringen.   Datoer for DRF Dressur Cup 2012 · 4. - 6. maj Hjørring Rideklub, D14 · 2. - 3. juni HornsHerred Rideklub, D2 · 15. - 17. juni Skive Rideklub, D11 · 23. - 24. juni Næstved Sportsrideklub, D5 · 29. juni - 1. juli Vejle Rideklub, D10 · 22. - 23. september Skovly Rideklub, D7 · 27. - 28. oktober Fyns Rideklub, D7 - finale  Læs mere om DRF Dressur Cup her.   Skive Rideklub   Kilde: DRF  Caroline Vang Klemmensen, her på Blondie (Arkivfoto: JP-Photo)     