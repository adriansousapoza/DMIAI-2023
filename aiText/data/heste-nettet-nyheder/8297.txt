6. december og et nyt gemmested
2011-12-06T00:15:01
    Hvad så, JHN'ere, er I stadig med? Det var måske lidt sværere at finde mig i går, men forhåbentlig ikke alt for svært. Jeg har nu fået kontakt igen med min gamle kammerat, og hvor er det bare hyggeligt at få snakket igen. Han har oplevet sååååå meget siden sidst vi sås, og vi svinger bare rigtig godt sammen. Har I også en bedsteven..? Sådan en man bare kan betro alt, og ved altid er der? Det er bare guld værd, og jeg er så glad for at jeg har fundet min gamle ven. Vi har mange oplevelser til gode endnu, og den første bliver at vi skal ud at købe julegaver sammen. Pyha, det er vist også på tide at jeg kommer i gang med det, jeg er altid sent på den med julegaverne. Er I godt i gang med jeres julegaveindkøb? Jeg kan da se at nogle af jer har søgt inspiration hos hinanden på JHNs fora, det kan være jeg også skal gøre det, hvis jeg løber tør for idéer. Nå, men først skal jeg af sted til dagens gemmested, så I kan finde mig og deltage i konkurrencen om det flotte boksgardin.   Læs alt om JHNs julekonkurrence og se de lækre præmier her   Min kammerat og jeg snakker om at finde en stald sammen, så vi kan være tættere på hinanden. For at prøve noget nyt, søger vi efter en løsdrift. Hvor gør man det?