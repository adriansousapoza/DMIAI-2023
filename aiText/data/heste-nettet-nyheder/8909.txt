FEIF-kåring i Herning
2012-05-13T07:51:02
Så er der kåring i Herning igen og kåringen er den 17. maj - 18. maj 2012. Der fremvises til kåringen en stor afkomssamling med ikke mindre end 12 afkom efter hingsten Stefnir frá Sandhóflaferju.  Der er til kåringen stadig kun tilmeldt et beskedent antal heste, så der er stadig plads til flere. Så har du en hingst, hoppe eller vallak, eller unghoppe, kåringsbekræftigelseshingst der er blevet klar, evt. enkelte unghingste, så kan de stadig tilmeldes. Man kontakter Kåringsleder Bjarne Polsen snarest på tlf. 22165190. Der vil være mulighed for ankomst fra kl. 17.00 onsdag den 16. maj. Selve programmet starter med måling fra kl. 08.00 torsdag 17. maj. Bygningsbedømmelser, dyrlægebedømmelser og kåringsbekræftigelseshingste om formiddagen. Eftermiddag ridebedømmelser. Tilsidst på eftermiddagen bedømmelse af afkomssamlingen. Unghopper bedømmes evt. først om fredagen. Fredag formiddag gruppebedømmelser. Fredag ca. 12.30 præsentation og resultater og domsord for afkomssamlingen.  Publikum og andre interesserede er også meget velkomne til at komme og se kåringen, og måske på den måde forberede sig selv og en kommende kåringshest fremover.    På billedet ses Stefnir med afkom i 2008. Foto: KB