Everhorse søger søger dressurheste af høj kvalitet for internationale kunder
2014-04-01T07:40:00
Everhorse arrangerer igen salgsdag for internationale kunder, der søger dressurheste af høj kvalitet. Denne gang i samarbejde med Vilhelmsborg og Jens Kronborg.    Arrangementet er delt i to afdelinger: 1. april om eftermiddagen på Sjælland og 2. april om formiddagen på Vilhelmsborg i Århus. Vi ønsker at fremvise ca 10 heste hvert sted.  Vi søger derfor rideheste af absolut topkvalitet til vore kunder, der allerede har meldt deres ankomst.   Der er følgende ønsker til heste: En unghest på mindst 4 år, 165-170 cm, med stort gangartspotentiale, der er kvik på tæerne og energisk, men samtidig flink og velopdragen.  En stor vallak over 170 cm, mindst 5 år og gerne 7-8 år. Skal have bløde bevægelser og være let fortil, have gode gangarter og talent for de svære øvelser.  Yngre hoppe, hingst eller vallak, mindst 4 år på 165 - 175 cm. Er muligvis også interesseret i en rå hest direkte fra avler med henblik på tilridning, uddannelse og videresalg.   (Helst) vallak 165 -170 cm. Enten en 8-10 årig MA/St. Georg hest eller en unghest af absolut topkvalitet. skal være redet og mindst 4 år. Skal være flink og let ridelig.  Rå/let redet unghest af topkvlitet med henblik på tilridning/uddannelse/videresalg.   Har du en hest der matcher ovenstående, så kontakt venligst Louise på tlf. + 45 61 67 94 93 eller send en mail til louise@everhorse.dk. Vi udvælger heste efter ovennævnte kriterier, så vi kan ikke garantere, at din hest kommer med.   Leder du selv efter hest, er du velkommen til at tilmelde dig og sende dine ønsker til din nye hest. Så lader vi dig vide om der i denne omgang er heste, der matcher dine kriterier.   Vi ser frem til at høre fra både ejere af kvalitetsheste og potentielle kunder, og vi glæder os til en spændende salgsdag, hvor Everhorse endnu engang står for det vi er bedst til : Connecting people and horses.