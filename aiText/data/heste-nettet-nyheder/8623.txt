Verdensmesteren i kørsel med i Gallashowet i Herning
2012-03-04T12:40:35
Verdensmesteren i 1-spand pony, Kristina Klindt, er sammen med fire andre af Danmarks bedste kuske i Herning på fredag og lørdag.   Køresporten er i år repræsenteret ved Dansk Varmblod hingstekåring i Herning gallashow som bliver afviklet fredag d. 9. og lørdag d. 10. marts. Det er verdens og Danmarks bedste kuske der skal køre: Verdensmesteren Kristina Klindt, den flere gange vinder af Golde Wheel, en europæisk cup for 1-spands kuske, og tidligere Danmarksmester Henrik Høper, VM deltager Anders Hansen, Monika Kiøer Andersen og Dansk Sports Pony-kusk Amanda Justesen. Der er i den grad lagt op til en køretur. Amanda, Anders og verdensmesteren Kristina har mødt hinanden til indendørsstævner i denne sæson og kørt lige op - og hvilken kusk ville ikke gerne vil vinde foran 6000 mennesker i Herning?   Der vil blive sat en kombineret forhindrings- og maratonbane op med to forhindringer, en "bro" og syv almindelige toppeforhindringer. En af kuskene vil kører med kamera på hjelmen og vedkommendes køretur vil blive vist på storskærm, hvor også tiden vil blive vist.   Der er mange andre rigtige gode indslag i Gallashowet i år, flere kendte kunstnere som Erann DD og Søs Fenger. Og så kommer almindelige kendte, som "Lucky Luke og Dalton Brødrene og Tintin."   Der vil være dressur med nogle af Danmarks bedste dressurryttere: Andreas Helgstrand, Sune Hansen, Anna Kasprzak, samt springning en MA-klasse fredag og S-klasse lørdag med ryttere som Michael Aabo og Søren Møller Nielsen bare for at nævne et par stykker.   Billetter kan købes online via Dansk Varmblods hjemmeside, hvor man også kan se hele programmet for hingstekåringen, som er Nordeuropa største hestearrangement.