Jagten på World Cup point i Odense går ind
2012-08-29T21:23:21
OL i London med deltagelse af danske dressurryttere i topform er netop overstået. Nu melder to af de danske profiler sig klar til at dyste om World Cup-point når JBK Horse Shows i samarbejde med ECCO præsenterer Reem Acra FEI World Cup Dressur i Odense. OL debutanten Anna Kasprzak og den rutinerede Prinsesse Nathalie zu Sayn-Wittgenstein stiller begge til start på deres OL heste.   Anna Kasprzak og Nathalie zu Sayn-Wittgenstein klar til World Cup i Odense De kæmpede bravt i London ved det nyligt overståede OL og var begge med til at sikre Danmark en flot fjerdeplads i det særdeles skrappe dressurfelt i London. Den rutinerede Prinsesse Nathalie zu Sayn-Wittgenstein red sikre og flotte resultater hjem på Digby og Anna Kasprzak imponerede som OL debutant med sin velgående Donnperignon og red sig op over 75 %. Nu melder de to profiler sig som de første danskere klar til at ride med om World Cup point ved Reem Acra FEI World Cup Dressur i Odense.   Med OL veloverstået er det tid for toprytterne at se frem mod indendørssæsonens udfordringer - og det gælder også for de danske ryttere. Reem Acra FEI World Cup Dressur-turneringen er der, hvor verdenseliten afprøver styrkeforholdet indendørs. JBK Horse Shows, der afholdes i uge 42, er igen i år vært ved sæsonens første kvalifikation og stævnet plejer at tiltrække flere navne fra verdens top 20, der jagter de prestigefyldte World Cup-point. Med OL frisk i erindring og heste og ryttere i storform er der lagt op til særdeles spændende og seværdig topsport, hvor de danske ryttere tager kampen op med nogle af verdens store profiler.   World Cup debut på hjemmebane For Anna Kasprzak bliver deltagelsen i Reem Acra FEI World Cup Dressur i Odense den 22-årige rytters debut i World Cup sammenhæng og den talentfulde rytter glæder sig over at debuten sker på dansk grund. "Jeg glæder mig rigtig meget til at skulle ride på dansk grund og mærke stemningen i Odense. Ovenpå en stor oplevelse i London bliver det dejligt at vise, hvad Donnperignon og jeg kan på hjemmebane. Jeg har hele sæsonen håbet på at skulle ride i Odense og det er dejligt, at det nu ser ud til at lykkes" siger Anna Kasprzak, der også fortæller, at Donnperignon lige nu nyder en velfortjent ferie, inden træningen frem mod Reem Acra FEI World Cup Dressur genoptages. Den unge rytter vil i forberedelserne sætte fokus på at få finpudset sin kür-musik. Hvis alt flasker sig, medbringer Anna Kasprzak også Hønnerups Driver til Odense for at deltage i de øvrige dressurkonkurrencer.   JBK Horse Shows er også: ? Show med Den Spanske Rideskole ? International springning ? DRFs championater for unge dressur- og springheste   Reem Acra FEI World Cup Dressur og International springning præsenteret af ECCO foregår i Odense Congress Center den 11.-21. oktober 2012.    Det sportslige højdepunkt er World Cup kvalifikationen i dressur den 21. oktober - den første af ni kvalifikationer i den vesteuropæiske liga. Derudover byder stævnet på masser af topridning - herunder international springning med danske profiler. Stævnet fylder flere haller og tiltrak i 2011 over 28.000 besøgende.     Kilde: Pressemeddelelse  Anna Kasprzak på Donnperignon (Foto. Ridehesten.com)