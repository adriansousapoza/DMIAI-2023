VM-ryttere til Mounted Games udtaget
2011-06-18T11:56:49
De fem ryttere som skal repræsentere de danske farver til verdensmesterskaberne i Mounted Games for hold på hjemmebane er nu blevet udtaget. De fem ryttere som er blevet valgt til at skulle ride VM på hjemmebane er: Lea Høybye 21 år gammel der rider på Red Passion, har redet på det danske landshold i flere år, har været individuel danmarksmester, dansk mester for par og for hold flere gange. En af danmarks absolut bedste gamesryttere. Katrine Simonsen 15 der rider på sin pony Run 4 Fun har redet på det danske U17 landshold flere gange og redet i åben klasserne til EM, men VM på hjemmebane bliver hendes første verdensmesterskab. Katrine har været Danskmester i par med Simone Rasmussen, 15 år, som også er på holdet. Simone rider på Fly Back Bibi som en af Danmarks bedste mounted games-ponyer. Den har med hendes holdkammerat Lea været dansk individuel mester og med Simone selv dansk mester i Par. Line Jenvall, 17 år, der også er udtaget til holdet rider på Lady. Line har været en del af det danske U17 og åben landshold i flere år. Line har været dansk mester i par og har flere gode resultater bag sig. Sidste rytter på holdet er Ditte Christensen, 23 år, rider på Silver Star DK som har redet for det danske seniorlandshold igennem flere år. Ditte har også flere danmarksmestertitler bag sig både i individuel, par og hold. De fem ryttere vil bliver trænet af Signe Sehested, som ser frem til at stille med et stærkt dansk hold til VM på hjemmebane. Til Landsfinalerne i pony games vil de fem ryttere der skal ride VM lave en opvisning lørdag aften, det vil være muligt at hilse på rytterne og høre mere om VM og Mounted Games i danmark. Sæt kryds i kalenderen d. 15.-17. juli og kig forbi Vilhelmsborg ridecenter og støt pigerne! Kilde: Pressemeddelelse