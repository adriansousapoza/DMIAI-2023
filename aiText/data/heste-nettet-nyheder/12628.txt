11. december. Hvem er din helt?
2016-12-11T00:15:02
Julehesten har en helt. En helt ligesom Julle selv, der hver dag i december prøver at hjælpe hvor der nu er brug for det. Men Julles helt er en helt hele året, ja faktisk hver eneste dag. Julles helt har vundet en stor ære for nylig, og det faktisk bare ved at være sig selv. En rolig, afbalanceret og cool lille hest der hver dag bærer sin rytter rundt omkring som så mange andre heste. Men Julles helt har en helt særlig rytter, og derfor også en særlig opgave at udføre. Og når man som Julles helt udfører en sådan opgave godt, ja så sker det at man vinder hæder og ære, og en fin titel.   Ved i hvem det er der er Julles helt? Julle ved det, og nu går Julle ud for at lede efter stedet hvor der står noget om denne hest og dens helt særlige opgave.   Læs mere om julekonkurrencen her.