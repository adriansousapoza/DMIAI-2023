Aktiviteten stiger i Arena Fyn
2011-02-25T10:20:03
I morges kl. 8.00 åbnede Arena Fyn dørene for World Cup 2011 for islandske heste, og det første publikum begyndte så småt at dukke op. Allerede i går eftermiddags var forberedelserne så vidt, at de første ryttere kunne afprøve banen. Meldingerne går på, at den skulle være rigtig god og fjedrende. I dag kl. 10.00 er udtagelsen til T.2 startet. Resten af dagen vil også gå med udtagelser samt Uddeling af Sportens priser 2010 v/ DI-sport, og i morgen vil finalerne stå. Der er stadig billetter at få i indgangen. Priserne kan ses her. Man skal dog være opmærksom på, at Arena Fyn ikke tillader medbragt mad og drikke, så her er den perfekte mulighed for at tage en afslappet weekend og lade være med at tænke på madpakker og aftensmad.