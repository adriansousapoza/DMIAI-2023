Spændende bustur til Hannoveranerstutterier i Nordtyskland
2012-04-20T18:15:02
Hannoveraner Avlsforeningen i Danmark arrangerer bustur til tre af de betydeligste Hannoveranerstutterier i Nordtyskland og Hannover-området   Afgang Kristi Himmelfartsdag torsdag den 17. maj Der køres i stor komfortabel 50-personers luksusbus med start fra Nyborg torsdag den 17. maj Første opsamlingssted er i Nyborg. Andet opsamlingssted bliver ved Hotel Scandic i Kolding. Tredje opsamlingssted bliver ved grænsen i Padborg.   Forventet ankomst til første stutteri er ca. kl. 11, og efter besøget her indtages frokosten på en hyggelig kro med efterfølgende kaffe og kage, som nydes inden afgangen til næste stutteri. Drikkevarer er på egen regning.   Der forventes hjemkomst midt eller lidt sent på aftenen den 17. maj.   Turen koster kr. 300,00 for medlemmer og kr. 500 for ikke medlemmer inkl. frokost samt kaffe efter frokosten, og i bussen.   Det første besøg gælder hos stutteriejer og medlem af kåringskommissionen hos det tyske Hannoveraner Avlsforbund Martin Klingworth, som nogle sikkert vil huske som medlem af dommerpanelet, der var med ved bedømmelser ved hoppe- og følskuerne i Ringsted og Randers i sommeren 2011.   Lad det blive en hyggelig tur, hvor vi især vil lære meget om den pragtfulde Hannoveranerhest!  Der kan tilmeldes turen senest den 1. maj til Anja Nygaard på telefon 61 76 11 11 eller på anja.nygaard@hannoveraner.dk   Ta' med på denne interessante tur hvor du vil få meget af lære om verdens populæreste ridehesterace. En race der har været det stærkeste fundament i den danske ridehesteavl, lige siden man i 1962 satte dansk ridehesteavl i system. Også i dag er det den absolut foretrukne hesterace, når verdens dressurstjerner skal vælge hest til præstationer på internationalt plan.    Elin Aspnäs i sadlen på hannoveraneren Donna Romma ved JBK Horseshow 2011. JP-Photo.dk