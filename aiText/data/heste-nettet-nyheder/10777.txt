FEI vedtager nye regler
2014-06-14T15:29:51
Grundet velfærdsovervejer som følge af alvorlige skader og dopingskandaler i distancesporten, indfører EFI nye regler for distancesporten. Reglerne træder i kraft, den 1. august 2014, og er hermed gældende allerede forud for FEI verdensmesterskaberne i distance i Normandiet i Frankrig sidst på sommeren.   Bekymringer over frakturer og doping Regeltilpasningen er det sidste skridt i en proces der begyndte sidste år, som følge af, at en række forbund i flere lande, havde rejst bekymringer over et stort antal frakturer og et stigende antal dopingskandaler, som især var udbredt blandt de arabiske deltagere fra Dubai, Qatar og Bahrain. Drøftelserne var tillige født af bekymring for, at de eksisterende FEI regler blev fortolket meget løseligt i disse lande.   De nye regler er på linje med anbefalingerne fra ESPG (Endurance Strategic Planning Group), som fik bred støtte ved FEI Sports Forum drøftelserne i Lausanne i Schweiz i april i år. Reglerne blev gennemført under reglerne for ekstraordinære afstemninger. Alternativt skulle vedtagelsen have været udskudt indtil januar næste år.   Åbenlys interessekonflikt FEI forholdt sig også åbent til den gældende interessekonflikt som FEI præsidenten Prinsesse Haya har i relation til de drøftede emner. Som følge heraf blev det besluttet, at vicepræsident John McEwan skal overtage det fulde ansvar for distancesporten, så længe Prinsesse Haya forbliver præsident for FEI.   Glæde hos formanden FEI distance komiteens formand udtrykte glæde over den hurtige implementering af den skærpede regler. Han beskrev det som et stort skridt fremad for at sikre hestevelfærd og fairplay. "vi mener at dette tiltag helt sikkert vil adressere de primære problemer som disciplinen har været udfordret af" ,og han fortsatte: " Nu kan vi se fremad med fortrøstning mod verdensmesterskaberne, vel vidende, at vi har de rigtige regler på plads og de rigtige officials til at sikre hestevelfærd og fairplay, og at atleterne og deres teams kender reglerne og deres konsekvenser".   Teknologien skal udnyttes I mellemtiden fortsætter den nedsatte arbejdsgruppe deres arbejde. Arbejdsgruppen vil fremadrettet se på nye teknologiske muligheder, der kan anvendes til at sikre hestevelfærden og sætte rammerne for distancedisciplinen. Forslagene fra arbejdsgruppen er endnu ikke blevet fremlagt, men skønnes også at kunne nå at være på plads, forud for afviklingen af de kommende verdensmesterskaber ii Normandiet, i Frankrig i august måned i år.       