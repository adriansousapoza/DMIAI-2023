Føl efter Working Girl mangler ammehoppe
2011-05-19T08:40:31
Good Girls bror har brug for en amme - hurtigt. I går morges folede Working Girl et fint lille hingsteføl. Desværre måtte hun efterfølgende aflives, derfor er der brug for en ammehoppe hurtigst muligt. Good Girl startede 20 gange, vandt otte løb og 1.260.462 kroner inklusiv Dansk Oaks og blev valgt som årets hest 2007. "Working Girl fik indre blødninger under folingen, og vi kunne ikke redde hende," fortæller opdrætter Hanne Bechmann, der også fortæller, at hingsteføllet er efter Pistacio og er en mørk skimlet. Ud over Good Girl var Working Girl også mor til Oaks-vinderen Shangri La - begge blev for øvrigt trænet af Hanne Bechmann - så det er et meget værdifuldt hingsteføl. Kontakt: Hanne Bechmann 20 65 66 37, Karlebo i Nordsjælland.