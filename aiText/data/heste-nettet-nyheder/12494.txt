Norsk vinder af Grand Prix of Odense!   Reportage
2016-10-22T22:43:12
Her til aften til JBK i Odense blev der startet med Grand Prix of Odense Presented by Orifarm. Der var fra banebyggerens side lagt op til en rigtig svær bane, og som rytterne kom igennem banen, blev det også sikkert og vist at det kun var ganske få af dem der rent faktisk kunne lykkes i at ride banen fejlfrit. Tiden var stram, og den første håndfuld ryttere eller to skulle igennem, før det helt gik op for rytterne hvor stram tiden faktisk var. De 11 bedste fra hovedrunden skulle alle igennem 2. runde, som er en omspringning men hvor rytterne tager deres eventuelle fejl fra hovedrunden med. Der var i alt 44 ryttere med i Grand Prix of Odense. Der var 5 danske ryttere, som det var lykkedes at kvalificere sig til dagens Grand Prix. Desværre var det ikke rigtigt danskernes dag, og bedste resultat for danskerne blev Thomas Sandgaard med Amarone som fik 8 fejl. Han red ellers en rigtig flot runde, og da han rev den første bom forsøgte at han holde sig til blandt de bedste med 4 fejl, men undervejs kostede det øgede tempo endnu en bom. Den første rytter der kom fejlfrit igennem hovedrunden var norske Marit H. Skollerud med Nicole med start nr. 13. Hun gjorde det i en helt fantastisk gennemridning, og der skulle gå lang tid før der kom endnu en fejlfri runde. Den næste fejlfrie runde leverede Helena Persson med start nr. 35. Det var en super flot velredet runde på den meget velspringende Bonzai H. Hun fik den meget svære bane til at se meget nem ud, Det samlede antal ryttere viste anderledes! Regerende europa- og verdensmester Jeroen Dubbeldam red Carusso ls la Silla. Fik desværre indspringet til trekombinationen, men de så ellers meget sikre ud hele vejen rundt. Det skulle efterfælgende vise sig at resultatet var godt nok til at komme videre i 2. runde. Verdensrytteren Marcus Ehning kom også ind med Cristy, men fik desværre de også en bom, men det skulle vise sig også at være nok til at komme med i omspringningen. Til publikums store glæde red Rolf-Göran som en af de sidste ryttere banen fejlfrit på Unita Ask, og det var tæt på et stående bifald han fik for den fejlfrie runde. På nuværende tidspunkt var det kun 3 ryttere der havde redet fejlfrit igennem banen med kun 4 ryttere tilbage. Næstsidste rytter i klassen skulle vise sig at gøre Rolf-Göran kunsten efter. Det var norske Amalie Hegre med Remedy. Og hun gjorde det rigtigt godt. Det kunne godt se ud til at være nordmændendes dag og oven i købet er Amalie kun 20 år! Med 11 ryttere i omspringningen, skulle det først blive rigtigt interessant da vi kom op blandt de 4 ryttere som havde redet fejlfrit. Første rytter var Kathrin Müller og Felitia DH, som havde 4 fejl med sig. Hun red en sikker fejlfri tur i et godt grundtempo, men der var ikke nogen tvivl om tiden kunne slås. Næste rytter Marcus Ehning og Cristy. Han red afsted i et højere tempo, med meget mere snævre vendinger end Kathrin. Og han fik også redet godt frem på den lange distance ned til den sidste. Foreløbigt rakte det til en 1. plads. Jeroen Dubbeldam med Carusso Ls La Silla var næste og har også 4 fejl med sig. Han synes tydeligvis at han lige så godt at kunne give den gas, for der var jo intet at tabe ved at forsøge at ride hurtigt når han allerede havde 4 fejl. Og nu lå han til den foreløbige 1. plads. Gert Jan Bruggink var næste med Vampire. Han fik desværre dobbeltspringet (indspringet), men han havde ellers givet den god gas inden. Der var tale om en super flot runde med gode vendinger, men hesten ville ikke komme korrekt tilbage rundt til den næstsidste, og det betød at de fik et stop. De kom over i andet forsøg og kom fejlfrit over den sidste. Kun 19 år gammel var den næste rytter Lucas Porter med B Once Z, og som de andre foregående ryttere kom han også med 4 fejl. Når man nu er nået så langt, så kan man da lige så godt give den fuld gas. Det ligner i hvert fald at det var det Lucas tænkte, efter at han kom hurtigt rundt i alle sving. Desværre faldt bommen til den næst sidste, som stod skråt igennem hjørnet, da han kom for stort på den. 6. rytter i omspringningen var Gerco Schröder med Glock's Lausejunge. Gerco lignede en der - på den ekstremt velspringende hest - gik efter en sikker nulrunde. Han brugte ikke den fulde plads på banen men red heller ikke risikofyldt. Men det gav til gengæld en virkelig god tur som var fejlfri. Og med kun 1 tidsfejl på vej ind lagde det ham rigtigt godt i svinget. Brian Walker med Cookie B var næste. Han havde også kun 1 fejl med ind. Han lignede en der til en start gerne ville være hurtigere end Gerco, men han endte med at det langsommere på vej rundt på banen. Det var dog tidsnok til at slå Gercos tid, men det var lige nok til at slå Gercos tid. Så kom vi hen til de fejlfrie rytter. Første rytter var Rolf Gøren med Unita Ask. Og han lignede en der var klar til at vinde! Han kom godt rund i svinget til nr. 2, det samme til spring nr. 9 fra hovedrunden, men tempoet kunne godt være hurtigere rundt på banen. Der blev lagt pres på resten ar rytterne, da det lykkedes ham at ride fejlfrit. Men tiden kunne godt slås, men det kræver at rytterne samtidig holder bommene i holderne! Næste rytter var endnu en svensker. Denne gang Helena Persson med Bonzai H. Publikum gispede efter nr. 2 da hesten trådte på sig selv og lige snublede. Men rytteren stolede på sin hests kapacitet rundt i alle vendinger og det kunne hun med god grund gøre - hun røg direkte ind på en forløbig 1. plads med næsten 2 sekunder foran Rolf-Göran. Marit H. Kollerud med Nicole var næste og den næstsidste rytter. Her blev der redet i et højere grundtempo uden de store synlige satsninger. Og det virkede! Foreløbig ny fører af klassen med kun en rytter tilbage, og 2. pladsen var sikret. Sidste rytter var den kun 20 årige Amalie Hegre fra Norge med Remedy. Hun red i en forholdsvis langsom runde, og da tredjesidste spring faldt, var håbet om en topplacering helt ude. Men det betød at Marit H. Kollerud havde gjort det! Hun vandt Grand Prix of Odense Anno 2016 og den sidste Grand Prix som afholdes i JBKs historie. Helena Persson fulgte efter og Rolf-Gören endte på tredjepladsen. Det var de eneste 3 ryttere, som det lykkedes at ride fejlfrit i begge runder. Resultatet af klassen kan ses her.  Marit H. Skollerud på vej mod sejren!