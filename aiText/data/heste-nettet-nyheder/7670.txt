Et præg af dannebrog
2011-05-06T23:26:18
I dagens dressurklasser ved det internationale stævne Horses & Dreams i Hagen, Tyskland, blev det ikke til nogle danske ekvipager på førstepladserne, men alligevel havde sejren i Grand Prix et præg af dannebrog. Det var nemlig engelske Laura Bechtolsheimer der med den dansk avlede dansk varmblods vallak Mistral Højris suverænt sejrede i Grand Prix med 81.489%. Sune Hansen og Blue Hors Romanov var den danske ekvipage der lagde sig tætteste på Laura Bechtolsheimer og Mistral Højris med 71.128%, blev det til en 7.plads for Sune og Romanov. Yderligere til start i klassen var Andreas Helgstrand og Polka Hit Nexen samt Nathalie zu Sayn-Wittgenstein og Horsebo´s Smarties. I Grand Prix Special red Martin Christensen og Aribo sig til en flot 4.plads med 68.333%.Men det var dog Fie Skarsøe der i Intermediere I Kür blev bedst placeret blandt de danske ekvipager. Med hesten One-Night-Stand red Fie Skarsøe sig ind på en 3.plads med 70.550%. Du kan se alle resultater for dagens klasser her.