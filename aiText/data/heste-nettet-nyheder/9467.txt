Høj kvalitet i 4 års championatet
2012-10-17T16:59:50
  I dag afvikles de indledende runder i dressurchampionatsfinalerne i forbindelse med World Cup Stævnet i Odense    Den indledende 4-års klasse er allerede afgjort og blev vundet overbevisende af Andreas Helgstrand og avlshingsten Zonik (e. Zack/Romanov). Hingsten opnåede fortjent et rent 10-tal for sin supersmidige trav med en tæt på optimal mekanik. Galoppen, der er med rigtig god balance og i god bæring og med talent for samling, blev honnoreret med karakteren 9,5 . Man kunne måske ønske sig lidt mere rummelighed og skulder i bevægelsens afvikling, hvis billedet her skulle være helt ideelt. Noget der helt sikkert vil bedres i takt med at styrken kommer. Skridten er rentaktet og fremvist med god energi, men kunne have haft mere rummelighed (8,6). Hingsten viser sig særdeles ridelig og lader sig smidigt og villigt regulere i alle gangarter og opnåede her flotte 9,8, en karakter der også blevet uddelt for kapacitet hvilket betød en klar førsteplads til Andreas og Zonik med samlet 9,54.    På andenpladsen fulgte endnu en avlshingst nemlig Tailormade Attention (e. Abanos/Bøgelys Camaro) redet af Silje Bakken. Her også en meget ridelig hingst med kvalitet i alle gangarter, hvor især galoppen er rummelig og i særdeles god balance (9,5) men også traven er smidig og med godt afskub (9,2)   På tredjepladsen fulgte Michael Grønne Christensen på den særdeles tiltalende og betydelige Don Schufro-søn Don Matcho-WI. (mf Münchausen), der er halvbror til UVM deltageren De Negro-WI (e. De Noir). Traven er smidig og elastisk (8,7) mens galoppen er super rummelig og balanceret (9,3)     De 12 heste der er direkte kvalificeret til finalen er:   1. Zonik e. Blue Hors Zach x Blue Hors Romanov 9.540 Andreas Helgstrand 2. Tailormade Attention e. Abanos x Boegelys Camaro 9.020 Silje Bakken 3. Don Matcho-WI e.Blue Hors Don Schufro x Münchhausen 8.740 Michael Groenne Christensen 4. Svalegårds Hottie e. Blue Hors Hotline x De Noir 8.620 Maria Anita Andersen 5. Lehmanns Lilo e. De Noir x Midt-West Ibi-Light 8.560 Stine Doessing 6. Tailormade Ralph Lauren e. Skovens Rafael x A-Dur 8.540 Silje Bakken 7. Zaigon e. Blue Hors Zack x Fürst Heinrich 8.460 Allan Uglsoee Groen 8 Safir Skovens Rafael x Aston 8.360 Lotte Skjaerbaek 9. Rio H Skovens Rafael x Dutchmann 8.220 Tenna Abel Larsen 10. Shiraz Majlund e. Sunny-Boy x Blue Hors Hertug 8.180 Simone Lunding-Hoppe 11. Lupin Prinz K3 x Louvre S 8.020 Lone Bang Larsen 12. Zigzag A.B. Blue Hors Zack x Blue Hors Don Schufro Mads Rom 7.900    Zonik og Andreas Helgstrand (Foto: JP-photo.dk)