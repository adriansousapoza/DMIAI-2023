Høje pengepræmier på Vilhelmsborg i den kommende weekend 
2012-02-08T21:22:25
  Du kan stadig nå at være med i kampen om de høje pengepræmier på Vilhelmsborg fra d. 10-12. februar. Danish Derby åbner den kommende weekend dørene til endnu et stort springstævne på Danmarks nationale hestesportscenter, Vilhelmsborg. Til dette stævne kan alle ryttere der kan ride landsstævne deltage, men stævneafviklingen, banen og ikke mindst pengepræmierne er som til et internationalt stævne.   Hele weekenden rides der med internationale doteringer, dog har arrangørene valgt i samarbejde med Dansk Rideforbund af lave stævnestatus om fra Internationalt 1* til Nationalt Elitestævne. I praksis betyder det at man ikke skal i VET-Check ligesom at man ikke behøver at stå opstaldet på Vilhelmsborg. Stævnet rides med samme regler som et internationalt stævne, hvor man max må starte 1 gang. pr. dag.   Klasserne fordeler sig, fra kat. III, II & I ponyer til Seniorer i 120 Tour, 130 Tour og 140 Tour. For både kat. I og Senior rides der søndag Grand Prix springning med høje doteringer. Der er stadig mulighed for at tilmelde sig til stævnet, på km@danishderby.dk se yderligere info på www.danishderby.dk