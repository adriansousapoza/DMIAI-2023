En weekend med mesterskaber hos Fjordhesten Øst
2012-09-24T10:55:42
En weekend midt i september måned har Fjordhesten Øst afholdt stævne i de smukke omgivelser ved Odsherred Rideklub. Stævnet indeholdt flere mesterskaber som dressur, spring og kørsel.   Fjordheten Øst er stolte af at kunne præstere dette års Sjællandsmester indenfor juniordressur, som er Ellen Petytz på Florian Skovå, der leverede et meget smukt og nydeligt ridt. 2. Pladsen gik til Matilde Liv Petersen på avlshingsten Mosegårdens Kejser og 3. pladsen blev besat af Sara Dahl Grimbühler på avlshingsten Dalargutt, som hun har lejet fra Norge.   Seniordressursjællandsmesteren blev Karina Simonsen med den smukke lyse Unik Frølunde. 2. pladsen gik til Birgitte Thomsen på Ingegårdens Cano, der leverede et ridt, som bestemt gav noget kamp om toppen. Nummer 3 blev Pernille Balcher på avlshingsten Citat Halsnæs.   Sjællandsmester i Kørsel blev Charlotte Slebo med Højgaards Carisma. Og de leverede et flot keglekørsel, som gav dem den velfortjent førsteplads. 2. pladsen gik til Bjarne Visler der havde taget fjordhoppen Annabell med.   4 års-Championatet endte med følgende: Nr. 1 blev Christine Julin med fjordhoppen Fønix Kraka, der fik 7,40. Nummer 2 i rækken blev Karina Olsen med Ågerupgårds Ultra, der opnåede 7,08. Nummer 3 i rækken blev Trine Jørgensen, der på Dams Dubby fik 7,06. Fire blev Mia Louise Hansen, der med Mosengårdens Fornax fik 6,80. Og sidst men bestemt ikke mindst fik Malene Aagård med Græsmarkens Nemo 6,70.   5 års-Championatet vandt Vibeke Lønskov der med den harmoniske avlshingst Leico Skellerød fik 7,50. Nummer to blev Christina Normand på Atlet Godthåb med 7,04 og atter sidst men bestemt ikke mindst Camilla O. Laursen der med Spartas Komet der fik 7,00.   6 års og ældre-Championatet hvor der ligeledes blev redet en La1 bedømt af Dommer Jette Søs Petersen blev vundet af Tess Mørck med Fønix Herkules med pointsummen 7,28 og nr. 2 blev Karina Simonsen med Unik Frølunde med point summen 7,08.   Det sjællandske championat blev afholdt for 3. år i træk, og håbes at være en fast del af vores stævner fremover.   Sjællandsmesteren Junior spring blev sørme et kendt ansigt fra dagen før nemlig Ellen Petytz på Florian Skovå, nr. 2 blev Sicha Hersdorf på den 20-årige Miki, som viser holdbarheden hos fjordhesten, samt at alder ikke er en hindring. 3. pladsen endte Emma Malmquist med at tage på den smukke rødblakke Babett Bindernæs.   SM-Senior Spring fik førstepladsen besat af Birgitte Thomsen, der med den suverænne Leander red sig til sejren med 0 fejl og i tiden 49,4. Nr. 2 blev Christine Hoffmann Christensen der med Kashmir med 4 fejl og i tiden 51,2. og Nr. 3 blev Simone Vestergaard med avlshingsten Ågerupgårds Pascal.   I flere af klasserne var der gavepræmier fra St. Hippolyt.   Pressemeddelelse   Forsidefoto: Arkivfoto, JP-Photo.dk