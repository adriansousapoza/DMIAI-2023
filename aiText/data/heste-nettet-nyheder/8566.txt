FEI forbyder fencing
2012-02-21T19:18:28
Da FEI's nye reglement for reining-stævner trådte i kraft pr. 1. januar 2012, var det med nogle markante ændringer fra de tidligere regelsæt. Både sliding stop og spinning har været under lup, og der er nu nye regler på disse områder.   En hed maj måned I maj 2011 blev sindende sat i kog - ikke blot herhjemme, men også internationalt - da de danske journalister bag EPONA.tv dokumenterede, at adskillige af verdens førende reiningryttere, benyttede sig af voldsom fencing under træningen før FEI World Reining Finals i Bökeberg i Sverige. Se eller gense traileren her Ophedede debatter og trusler om sagsanlæg mod EPONA.tvs journalister, var det umiddelbare resultat af afsløringen, men nu ses også resultatet af FEI's overvejelser.   Nye regler i spil For sliding stops, gælder det pr 1. januar 2012, at hesten ikke må være tættere end 2m fra barrieren, når den afslutter sit sliding stop. Dette skal forhindre at rytterne rider hestene helt frem til barrieren, med fare for at den ikke kan nå at bremse. Også spinning er der lavet nye regler for, og her gælder det at hesten ikke må spinne mere end otte omgange i en spinningsøvelse. Samtidig er det også fastsat at hesten gennem en opvarmningsperiode ikke må lave flere end otte spinningsøvelser i alt. En opvarmningsperiode må højst vare i 90 minutter. Overtrædelse af hver af disse regler, medfører gult kort.   Læs det nye reglement her Se EPONA.tvs klip med VM-sølvvinderen Craig Schmersal her     Kilde: EPONA.tv