Dublet skal til World Cup finale!   VIDEO
2017-03-05T10:32:42
Gørklitgårds Dublet og Kasey Perry-Glass præsterede det de havde sat næsen op efter, nemlig en plads i World Cup Finalen, da de vandt den sidste Grand Prix Freestyle, lørdag aften ved Adequan Global Dressage Festival, og kan se frem til at deltage i Omaha   Endnu et skud i bøssen Kasey Perry-Glass og Gørklitgårs Dublet, havde endnu et skud i bøssen for at sikre sig en finaleplads i World Cup Finalen i Omaha i slutningen af marts, inden deres start i Grand Prix Freestyle lørdag aften ved det store finaleshow ved Adequan Global Dressage Festival i Wellington i Florida.   Sikrede sig biletten Dommerkarakteren på 80,805 % sikrede Kasey Perry-Glass og den 14-årige danske varmblods vallak Gørklitgårds Dublet en gennemsnitlig samlet score på 80,170 procent, for det samlede gennemsnit af de to scores der er nødvendige for at sikre sig den anden og sidste plads der er tildelt den nordamerikanske liga, efter han hun en dag tidligere vandt Grand Prix'en ( se her).   Freestyle programmet er koreograferet af Kasey's gode ven Adrienne Lyle med musik fra 'Ringenes Herre' af Tom Hunt, som efterhånden er berømmet for den formidle lydside til Charlotte Dujardin og Valegros smukke og spektakulære kür programmer og har sammensat musikken til flere toprytteres Kür programmer.      Kasey Perry-Glass og Gørklitgårds Dublet (Foto:SusanJStickle)   Se hele Kasey Perry-Glass og Dublet's ridt her   To unge amerikanere til World Cup finalen Kasey skal nu repræsentere USA sammen med USA's nye super komet Laura Graves, mens holdets vanlige slagskib Steffen Peters, må se sig foreløbigt overgået af de to piger.   Laura Graves udtalte i god sportsånd efter konkurrencen "Jeg er så spændt på Kaseys vegne. Det bliver fuld af sjov at skulle rejse til Omaha sammen, hvis det vedbliver at blive den endelige placering. Forhåbentlig kan vi sikre os en start til endnu en amerikaner. Selv om World Cup'en er en individuel konkurrence, er vi stadig Team USA".   Lykønskeninger fra Steffen Peters Steffen Peters lykønskede også Kasey efter hendes flotte ridt med ordene "Det var en flot ridetur, og jeg ved Kasey og Dublet kan gentage deres ridt ved et velfortjent startsnummer i Omaha".   Steffen Peters oplyste efterfølgende til pressen, at han ikke selv vil stille op med Rosamunde til World Cup kvalifikationen I Burbank, Californien I næste uge, som er den sidste NAL konkurrene for at kvalificere sig til den endelige World Cup finale der finder sted i Omaha fra den 27. marts til den 2. april 2017.   Steffen Peters, har imidlertid fortsat gode muligheder for at komme med alligevel med den 10-årige hoppe Rosamunde. Deres samlede verdensrangliste placering, kan resultere i ekstra starter til de bedst placerede, heriblandt Peters.   Derfor skulle der være gode muligheder for, at USA kan formå at stille med hele tre ryttere ud af de 18 startende, der skal konkurrere for 32. gang i World Cup finalen.   Anden- og tredjepladsen Chase Hickok på Sagacious HF sikrede sig andenpladsen i Freestylen til 75.620 % og Shelly Francis på Doktor kom på tredjepladsen med 75.565 %.        Kasey Perry-Glass og Gørklitgårds Dublet (Foto:SusanJStickle)