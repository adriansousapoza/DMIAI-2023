Ishesteliga finalen   Reportage
2014-07-03T10:15:18
Gennem året har de sjællandske ryttere redet en masse konkurrencer i klubregi og diverse stævner landet rundt for at samle point sammen til at kvalificere sig til Ishesteliga-finalen. Den 16. og 17. august 2014 mødes de 12 bedste i hver klasse for at dyste mod hinanden til årets ishesteligafinale. Stævnet afholdes på DI´s baneanlæg i Hedeland nær Hedehusene.   Følgende klasser er med i den endelige finale:   T1/T3 - T2/T4 - T5 - T7/T8 4.1/4.2 - 4.3 - 4.5 - 5.1/5.2 P2 Speedpas og PP1 Stilpas I pas disciplinerne kunne ryttere fra hele Danmark kvalificere sig, i de øvrige klasser var det kun de sjællandske samt omkringliggende øers ryttere som kunne kvalificere sig.   Selve finalestævnet afholdes således, at om lørdagen rides først udtagelser i 4- og 5 gang - som DRL A for FIPO klasserne - og de 6 bedste på dagen går til finalen, der afvikles om eftermiddagen. Søndag er det så tøltrækkerne på samme måde - med pasfinalerne indlagt midt på dagen. Hvem der i de enkelte rækker bliver ISHESTELIGAMESTER 2014 afgøres som en kombination af placeringen i årets indledende konkurrence, stævnets udtagelsesridt og derefter finalen. FOR PASLØBSFINALERNE GÆLDER at dagens point forøges med evt. kvalifikationstillæg fra årets indledende konkurrence og slutplacering afgøres derefter som summen af de to. Stabilitet belønnes således, hvilket bl.a. adskiller denne konkurrence, fra det vi normalt ser. Der er superflotte præmier i ISHESTELIGAEN, takket være de mange gavmilde sponsorer.   Den endelige slutstilling er netop offentliggjort på Facebook og på arrangørens egen hjemmeside: http://www.thor-klubben.dk   Stort tillykke til de kvalificerede ryttere.   FOTO: Thor-klubbens logi