Rolex opsiger titelsponsorat for Kentucky Three Day Event
2017-06-01T07:06:43
Siden 1981 har Rolex været titelsponsor ved Kentucky Three Day Event, det store militarystævne i Kentucky Horse Park Lexington. Men fra 2018 skifter de navn til Kentucky Three Day Event   Organisationen bag, Equestrian Events Inc., har relanceret stævnet med nyt logo og ny hjemmeside inden for den sidste uge. Direktør Lee Carter udtaler til Chonicle of the Horse at selvom Rolex ikke længere er titelsponsor, vil firmaet stadig være en del af teamet bag stævnet. Rolex har kontrakt frem til 2021 som officiel tidstager.   "Vi ville ikke være hvor vi er i dag uden Rolex," siger Carter. "De har været en fantastisk partner gennem årene og vil fortsat være en fantastisk partner over de kommende år, bare med en anden rolle. De er et stort aktiv for organisationen."   Rolex er også titelsponsor for the Grand Slam of Eventing, her strækker sponsoratet sig frem til 2019, med en præmiesum på $350.000 (2,3 mio kr) enhver rytter der kan vinde Mitsubishi Motors Badminton Horse Trials CCI****, Land Rover Burghley Horse Trials CCI**** og Kentucky Three Day Event CCI**** i træk. Pippa Funnell fra Storbritanien blev den første til at vinde de tre CCI**** i træk i 2003 og senest har Michael Jung fra Tyskland vundet dem alle i 2016.   Sponsoraftalen for hovedstadion i Kentucky er separat og løber til og med 2020.   "Navnet på stævnet er blevet synonym med Rolex, men jeg tror at det, der betyder mest for os, er at stævnet ikke har ændret sig og ikke vil ændre sig. Vi vil fortsætte med samme setup, bare med en ny titel." siger Carter. "Vi har rigtigt mange mennesker der elsker at komme til Kentucky Horse Park, som elsker at se verdenseliten ride. De ting vil altid være her, vi hedder bare noget andet næste år."   Carter sagde at EEI arbejder på at finde en ny titelsponsor. Han ville ikke kommentere på hvorfor Rolex valgte ikke at fornye sit sponsorat.   "Bliver det en stor forandring? Helt sikkert." Sagde Carter. "Jeg tror at mange mennesker i sporten er vokset op med frasen "Jeg skal til Rolex", men kvaliteten af stævnet samt hele oplevelsen bliver den samme for vores gæster. Vi tror på at skabe et stævne hvor rytterne kan gøre heste klar til større opgaver, samtidigt med at publikum skal have en oplevelse der bringer dem tilbage år efter år. Vi har et spændende 2018 foran os.