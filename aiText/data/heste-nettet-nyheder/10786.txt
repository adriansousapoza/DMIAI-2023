Aparte hestefilm vinder international pris   VIDEO
2014-06-20T20:09:53
Prisen for bedste film på filmfestivalen i Brussel, gik til "of Horses and Men" - en islandsk film, der portrætterer islandske heste og de mænd og kvinder, der deler deres liv med dem.   Filmen vandt den fornemme pris the Golden Iris Award, ledsaget af et kontant pengebeløb på 10.000, svarende til ca. 75.000 danske kroner til filmens manuskriptforfatter og instruktør Benedikt Erlingsson.   Filmens handling Filmen handler om en gruppe islandske heste og de seje mænd og kvinder, der deler deres liv med disse heste. I handlingen bliver kærlighed og død viklet ind i hinanden, med store konsekvenser for de portrætterede personer. Det usædvanlige ved filmen er, at handlingen der centrerer sig omkring disse mennesker, betragtes ud fra hestenes perspektiv.   Filmen involverer bl.a. en kompleks kærlighedsscene: Kolbeinn og Solveig elsker hinanden, men Kolbeinn elsker også hans kæreste eje og øjesten, den islandske hoppe Grána. Grána er til gengæld besat af hingsten Brúnn. Foråret nærmer sig og hele lokalsamfundet er vidner til et dramaet, vel vidende at det ikke kan ende godt. Historien slutter i efteråret, hvor hestene er drevet sammen, og hvor mennesker og dyr mødes i stærk forventning om hvad der skal ske. Alle udfordrerne er samlet, klar til den endelige konfrontation!   Benedikt Erlingsson Ovenstående kan lyde som en noget mystisk og meget besynderligt tema for en film. Fiilmen er da også mere anderledes end de fleste. Men til trods for, at det er Erlingssons første film, er han ikke hvem som helst, i kunstneriske kredse.   Erkingsson vurderes, at være en af de mest talentfulde teater instruktører Island nogensinde har fostret. Han har vundet et utal af priser, for hans opsætninger og produktioner i teaterverdenen. Hans produktioner har de sidste mange år, trukket fulde huse ved forestillingerne, som næsten alle har været karakteriseret ved, at de har haft usædvanligt lange perioder på plakaterne.   Ideen om at producere en film, var at vise den smukke harmoni mellem hest og menneske, som er mulig ved denne fremstillingsform, samtidigt med at ønske om, at indfange og fremvise det besynderlige og det latterlige.      Scene fra filmen   Inspirationen til filmen Om filmen siger Erlingsson selv: "Det imaginere islæt i filmen, er tiltænkt at skulle understrege hjertet i historien, som af natur, er tragi-komisk.   Inspirationen til filmen, er en række gamle islandske folkefortællinger, der beretter om historier om mænd og heste. Selvom historierne omfatter mange forskelligartede elementer, indeholder de alle de samme gennemgående temaer: "De afspejler et intrigant spektrum af den menneskelige tilværelse og kampen for eksistensen. I denne 'regnbue af konflikter' - død, glæde og sorg, ligger filmens essens", udtaler instruktøren, som også selv har en tæt tilknytning til den lille islandske hest. Han har selv redet og oplevet den særlige magiske relation mellem dyr og menneske. "Teamet for filmen står mig meget nært. Jeg har redet heste siden jeg var helt ung, og jeg har altid været fascineret af dette fantastiske dyr og dets partnerskab med mennesker i et vildt og råt land", slutter Erlingsson.   Det vises endnu ikke om filmen vil blive vist i de danske lærreder, men mon ikke den finder vej. Island har jo en særlig betydning for dansk historie, ligesom den islandske hest, er en yndet og særdeles udbredt hesterace i Danmark.   Se traileren til filmen her      Scene fra filmen  