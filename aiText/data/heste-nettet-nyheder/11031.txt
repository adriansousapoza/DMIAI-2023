Poda SMS Alarm er stjernenyhed på Agromek
2014-10-14T09:00:01
Et nyt alarmkoncept fra Poda Hegn sender SMS'er til dig - uden du behøver abonnement hos teleselskaberne. Nyheden er udnævnt til stjernenyhed på efterårets store landbrugsudstilling, Agromek.   Poda SMS Alarm er en alarmboks, der sluttes til elhegnet og sender en SMS og/eller e-mail ved driftsforstyrrelser. Det nye er, at alarmen fungerer uafhængigt af teleselskab og man ikke behøver at anskaffe SIM-kort: Teleforbindelsen er indeholdt i systemet og man indstiller ganske enkelt alarmen og vælger driftsperiode hjemme på sin egen PC.   Nem og økonomisk i drift Poda SMS Alarmen er utrolig nem at montere og tage i brug. Sæt blot ledningerne på elhegnet og alarmen er klar til brug. Der er ingen installationsomkostninger, ingen kontakt med teleselskaber, ingen lang bindingsperiode, intet bøvl med taletidskort.   Brugeren vælger selv en driftsperiode og betaler således kun for alarmfunktionen når der er brug for den - en stor fordel ved overvågning af midlertidige folde mm. Systemet sender automatisk en påmindelse, når driftsperioden er ved at løbe ud.   Alarmen passer på dine dyr Alarmen giver mulighed for at reagere hurtigt, hvis der opstår fejl på elhegnet, så dyrene ikke løber ud og bliver involveret i ulykker. Falder spændingen på hegnet, sendes en SMS/mail. Hjemme på sin egen PC kan man følge med i, hvordan spændingen er på hegnet og selv indstille en grænseværdi, der passer nøjagtigt til det aktuelle hegn.   Har du frilandsgrise og skal etablere hegn, er der store besparelser at hente med en Poda SMS Alarm. Når hegnet er forsynet med alarm er det nemlig ikke længere nødvendigt med et dobbelt hegn, som normalt er påkrævet.   Få alarm ved indbrud En særlig feature ved Poda SMS Alarmen er muligheden for at sikre værdifulde avlsdyr, heste, minkfarme eller øde beliggende folde, hvor det ikke er muligt med konstant opsyn. Alarmen tilsluttes blot en dørkontakt og sender en besked i det øjeblik, uvedkommende åbner døren til stalden eller lågen til folden.   En anden mulighed er at slutte alarmen til en flydekontakt i dyrenes drikkekar, så alarmen giver besked, hvis dyrene mangler vand. Op til 5 forskellige personer kan modtage alarmerne. Poda SMS Alarmen er også prismæssigt et stærkt alternativ til øvrige strømalarmer på markedet. Alarmen koster kun 2.995,- kr. inkl. moms. Driftsbetalingen for en enkelt måned er 59 kr. inkl. moms og prisen daler ved valg af længere perioder. Poda SMS Alarmen kan anskaffes gennem Poda hegnscentre og -butikker over hele landet.      Denne lille boks sender en SMS/mail, hvis der sker noget med el-hegnet eller uvedkommende f.eks. går ind i stalden eller folden. Du styrer alarmen fra din PC og behøver ikke at anskaffe teleabonnement og SIM-kort.