Sløj dansk dressur dag ved Falsterbo Horseshow
2017-07-14T23:24:56
Det var ikke de danske dressur rytteres dag ved Falsterbo Horseshow i dag fredag, hvor svenskerne satte sig solidt på placeringerne på hjemmebane, og det var en sløj dag for danskerne. Det blev kun til beskedne resultater for de rød hvide farver, og blot til en enkelt placering til Danmark, da Helene Melsen på Aston Martin opnåede en 5. plads i dagens Grand Prix for seniorer   Helene og Aston Martin 5. plads i Grand Prix I dagens Grand Prix var to danske ryttere til start, Helene Melsen på trakehneren Aston Martin og Line Hermann Hass på Westergaardens Tarsan. Svenskerne satte sig massivt på samtlige placeringer, hvor det alene lykkedes Helene Melsen med 69,020 % med en 5. plads at bryde den totale svenske dominans.   Line Hermann Hass var også godt på vej gennem programmet med Westergaardens Tarsan og lå på knapt 65%, men inden den sidste øgning blev ekvipagen stoppet af dommer C, da Tarsan havde bidt sig selv, hvorfor de blev elimineret fra klassen.   Klassen blev suverænt vundet af Patrik Kittel på Well Done de la Roche med 73,54 % Foran NM sølvinderen Paulinda friberg med 71, 94% og med NM-guldvinderen Minna Teldepå Isac på tredjepladsen med 71,640.    Jeanette og Stenholt Amilla fik en 7. plads I Gina Tricot Future Elite finalen var en enkelt dansker til start, nemlig Jeanette Haugaard på DV-hoppen Stenholt Amilla. Her kunne Danmark heller ikke være med. Det blev til en 7. plads og 86,167 til den danske ekvipage.   Ingen placceringer til de fire danske U25 ryttere Dagens sidste dressurklasse med dansk deltagelse, var Grand Prix for U25 rytterne, hvor der var hele fire danske U25 ryttere til start. Men heller ikke her kunne Danmark gøre sig gældende og det blev til en beskeden dansk indsats uden en eneste placering i klassen.   Bedste danske resultat blev til en 6. plads til Michala Mejlgaard jensen på Trebiz med en 6. plads til 65,744% og med Emma-Amalie Wraa på Fuerst Fahrenheit L med 63,954 % mens Kritine Gammelgaard Loft på La Reina Romana red til en 10. plads med 60, 233 efterfulgt af Maja Petersen på Hoejgaards Dexter til 59,674%.   Se dagens samlede resultater her      Det var ikke danskernes dag i dag for dressurrytterne ved Falsterbo Horseshow, hvor det kun blev til en enkelt placering i grand prix for seniorer, og ingen af de fre U25 ryttere formåede at blande sig i placeringerne. Her Katrine Gammelgaard Loft, på La Reina Romana, der red sig til en 10. plads i Grand Prix for U25 rytterne  