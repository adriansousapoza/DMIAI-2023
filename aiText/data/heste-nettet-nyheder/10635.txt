Hvorfor virker terapi med heste?
2014-06-22T11:21:30
Et nyt forskningsprojekt skal udforske om terapi med heste, giver en reel effekt, målt med videnskabelige øjne. Et storstilet 5-års forskningsprojekt skydes nu i gang. Det har til formål at udforske terapiformens potentiale og virkning, og der er store forventninger til projektet.   Spændende forskningsområde Forskningsprojektet skal fokusere på terapiområdet efter modellen kaldet EAAT (Equine Assisted Activities and Therapy). I princippet er dette, blot en af flere metoder der er udviklet indenfor hesteterapiområdet. Dette kan bredt oversættes til terapi og læring med heste, som kort fortalt går ud på, hvorledes heste kan lære mennesker om sig selv. Selvom forskningen i første omgang tager udgangspunkt i denne specifikke metode, vil projektets forventede resultater, formentlig kunne gavne samtlige terapiformer, da de grundlæggende bygger på den samme filosofi, om hestens positive og gavnlige effekt på menneskers psyke og krop.   Hesteterapiområdet er et relativt nyt, men hurtigt voksende terapiområde, der ifølge mange specialister vurderes, at have et enormt potentiale for at hjælpe mennesker.   Åbenlyst for nogle Terapeuter - og ikke mindst hestemennesker - har længe kendt til den særlige forbindelse der kan opstå mellem en hest og et menneske, for hvem det sikkert kan forekomme helt åbenlyst, at terapi med heste virker. Fakta er imidlertid, at dokumentationen hovedsagelig er af anekdotisk karakter, og at den videnskabelige bevisbyrde endnu er ganske svag. Der er derfor et stort behov for dokumenteret forskning der påviser, hvor effektivt heste assisteret terapi og læring egentlig er. Forskningsprojektet skal således rent videnskabeligt søge at bekræfte - det som mange mennesker allerede har oplevet - nemlig, at terapi med heste virker. Det nye ambitiøst anlagte forskningsprojekt skal forsøge at komme denne afklaring nærmere.   Forskning med flerfoldigt gavnligt sigte Pojektet får til huse på et af USA's mest anerkendte universiteter, Statsuniversitet i Colorado (CSU). Det er tilrettelæagt, som et stærkt samarbejde mellem det terapeutiske fakultet for anvendt psykologi og det hestevidenskabelige fakultet. Det er to faktultetsområder som repræsenterer nogle af universitets forskningsmæssige spydspidser.   Projektet vil fokusere på tre primære områder: forskning, uddannelse og rækkevidde.   Indsamling af eksisterende viden En del af projektet vil søge at indsamle og analysere de forskningsresultater der allerede eksisterer, mens projektet også samtidig vil indeholde en stor andel grundforskning. Studerende på CSU vil deltage i forreste række i forsøgene, og de vil arbejde med en række forsøgspersoner, der kæmper med en lang række lidelser, såsom traumatiske hjerneskader, post traumatisk stress syndrom, autisme, ADHD m.m.   Den store fordel ved et sådant forskningsprojekt er, ifølge Jerry Black, som er direktør for CSU's hestevidenskabelige program, at universitetet hermed samtidig, vil være i stand til at hjælpe en lang række mennesker. Det gælder både mennesker der bor i det nordlige Colorado, og som har denne type fysiske og psykiske problemer, og som ved, at gøre brug af universitetets tilbud om hesteassisteret terapi, kan blive hjulpet. Samtidig vil disse tilbud, kunne danne basis for forskning og også uddannelse af de studerende, hvoraf mange har et ønske om senere, at arbejde indenfor området.   En stærk kombination Forskningsprojektets afsæt beskrives, af direktøren Jerry Black. som en drømmekombination af de to meget stærke akademiske fagområder - det terapeuriske område for anvendt psykologi samt det hestevidenskabelige område,   "Når man betragter kvaliteten af vores uddannelse og forskning indenfor terapi-området og vores hesteforsknings-programmer, så kan man hurtigt slutte, at hvis der nogensinde skal frembringes store forskningsmæssige resultater indenfor kombinationen af disse to områder, så er dette(CSU) stedet hvor det skal finde sted", udtaler Jerry Black. Han fortsætter "Dette er et voksende beskæftigelsesfelt indenfor hesteindustrien og på terapeutområdet, og der er en enorm interesse blandt studerende på dette område. Derfor passer projektet helt naturligt ind på CSU".   Universitet er stolt over, at projektet muligvis kan blive banebrydende på dette spændende forskningsområde, og hermed bidrage til yderligere international anerkendelse for den velansete amerikanse universitet. Derudover er man på universitetet stolte over, at kunne være med til at hjælpe mennesker og bidrage til dette gryende forkningsområde og teripiområdes anerkendelse og videre udbredelse.   For dem, der har interesse for dette spændende forskningsområde, henvises der til følgende link på CSU's hjemmeside.      Forsidefoto: Tine Lessèl  