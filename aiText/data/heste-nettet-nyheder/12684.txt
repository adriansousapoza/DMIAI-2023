Verdens 1'er Werth er helt suveræn!
2017-01-03T11:59:17
Isabell Werth starter 2007 ud med en suveræn placering på FEI's dressur verdensrangliste, hvor hun indtager såvel 1. som 8. pladsen Tyskeren sætter tillige nye standarder på mange andre områder, der nødvendigvis må indgyde respekt blandt de fleste dressurfans   Suveræne præstationer Isabell Werth starter det nye år 2017 ud med en absolut topplacering blandt verdens absolut førende dressurryttere. Ikke alene starter den 47-årige tyske rytter ud med en placering som den højest rangerende dressurrytter på FEI's verdensrangliste, men hun sætter også nye standarder og rekorder på mange andre områder, blandt andet, når det drejer sig om antallet af sejre i S-dressur og antallet af heste på ranglisten. Det understrejer hvor suveræn hun er for tiden og hvor stor bredde og evne til at skabe succes på forskellige heste, som hun favner over.   Isabel og Weihegold Isabell Werth indtager førstepladsen på den sorte superhoppe Weihegold, efter et særdeles succesfuldt år, hvor ekvipagen bl.a. har sikrede sig endnu flere OL medaljer, og hermed bragte hendes samlede antal OL medaljer op på i alt 10 medaljer, hvilket er det højeste antal medaljer for samtlige deltagere i hestesport i hele det seneste århundrede, hvor hestesport har været en del af OL programmet.   Weihegold, der officielt blev 12 år i søndags den 1. januar 2007, rykkede med Isabell i sadlen, for første gang op på første pladsen i oktober 2016, hvilket var første gang for Isabell siden hendes første rangering på førerpositionen med Satchmo i 2009.   Isabell og Weihegold havde sammen et forrygende år 2016, hvor de sejrede i imponerende 11 ud af 16 starter, heriblandt olympisk guld for hold og individuelt sølv ved legene i Rio i sommeren 2016.   Freestyle på over 90 % Ekvipagen Werth og Weihegold præsterede for første gang ved World Cup stævnet i Lyon i Frankrig sidst i oktober 2016, at opnå en score på over 90 procent i Grand Prix Freestyle, med det resultat, at de øjeblikkelig fortrængte landsmanden Kristine Bröring-Speche på Desparados, fra ranglistens førsteplads, som Kristine ellers indtil da havde siddet tungt på siden starten af 2016.   En score på over 90 procent i Freestyle, er kun opnået af to andre ryttere i nogensinde ud over Isabell Werth, nemlig af Charlotte Dujardin på Valegro og af Edward Gal på Totiles.   Meget nyt makkerpar Det er i sig selv en særdeles imponerende præstation - men ikke nok med det. Når man tager i betragtning at Isabell først overtog ridningen af Weihegold fra Beatrice Buckwald i januar 2016, som havde redet Weihegold i lilletur, men som endnu ikke havde uddannet hesten fuldt ud til Grand Prix, da Isabell overtog ridningen af hoppen, så er årets resultat for ekvipagen endnu mere imponerende.   Partnerskabet mellem Isabell og Weihegold var end ikke rangered på den lange FEI liste i starten af året og deres første placering gav dem en ranglisteplads på 480 i slutningen af januar, efter en første og en sjetteplads i World Cup stævnet i Amsterdam.   Resultaterne har hun således opnået på rekord kort tid, hvilket siger ikke så lidt om ekvipagens deres fælles potentiale og at de ikke mindst har fundet hinanden på meget kort tid. Der er derfor ingen tvivl om at Isabell har fortjent førerpositionen, som uden tvivl giver den tyskerytter en forrygende starts på det nye World Cup år.   To blandt verdens ti bedste Her stopper rekorderne ikke. Isabell Werth er nemlig også den første førende rytter på verdensranglisten, der siden juli 2009, har haft mere end en hest med blandt verdens bedste 10 ekvipager på ranglisten. Den tyske dressurrytter indtager nemlig udover 1. pladsen med Weihegold tillige 8. pladsen på ranglisten med hesten Emilio, som hermed er rykket 3 pladser op på ranglisten fra sidste måned, hvor de lå på 11. pladsen.   Det var oven i købet Isabell selv, der havde den tidligere rekord tilbage i juli 2009, hvor hun ligeledes var nummer 1 på ranglisten, dengang på Satchmo, hendes OL vinder for hold i 2008, og hvor hun samtidig indtog 5. pladsen på hesten Warum Nicht.   I alt fire heste på verdensranglisten Som om det ikke er imponerende nok i sig selv, at have to heste blandt verdens ti bedste dressurheste, så stopper det end ikke her. Isabel har faktisk yderligere to heste mere med på verdensranglisten for Grand Prix heste, om end noget længere nede i rækkerne. Det drejer sig om Don Johnson FRH, som ligger nummer 301 og tillige El Santo NRW, der ligger på en placering som nummer 511.   Tysk dominans på ranglisten Ud over Isabell Werth på førstepladsen, er det tillige med anden- og tredjepladsen på tyske hænder, klart at Tyskland som nation ligger godt til for 20017.   Kristina Bröring-Speche på Desperados FRH, ligger nemlig på anden pladsen på ranglisten, som hun har holdt fra sidste måned. Endnu en tysker, nemlig Dorothee Schneider på Showtime FRH ligger på en øjeblikkelig tredjeplads.   Laura Graves på en 4. plads Amerikanske Laura Graves på Verdades ligger nummer 4, som er den højest placerede amerikanske rytter på ranglisten, basered på deres samlede præstation i løbet af 2016, som bl.a. indkasserede dem en flot fjerde plads i Küren ved OL i Rio.   De øvrige 10 bedste Carl Heste og Nip Tuck indtager 5. pladsen, og er rykket yderligere op på listen, efter den flotte dobbelte sejr i Olympia Stadium i London, i forbindelse med det mindeværdige World Cup stævne, hvor også Valegro tog sin endelige afsked fra rampelyset. Charlotte Dujardin ligger nummer 40 på listen.   Ruslands Inessa Merkulova på Mister X, ligger fortsat på sjette pladsen.   Den i Danmark så kendte spanske rytter Severo Jurado Lopez ligger nu med Loreno på en 7. plads, hvilket også er et avancement for ekvipagen, som hermed bytter plads med amerikanske Steffen Peters på Legolas, som er faldet to pladser tilbage og med den svenske olympiske rytter Tinne Vilhelmsom på 10. pladsen.   Danskere længere nede i rækkerne At Danmark ikke er med helt fremme i forreste række indenfor dressuren for tiden, fremgår af ranglisten.   Bedst placerede dansker er Chthrine Dufour på Atterupgaards Cassidy på en 18. plads, meed Anne Kasprzak med Don Perignon på en 20. plads. Agnete Kirk Thinggaard ligger på en 29. plads på hendes dressur araber Jo Jo Az og Anders Dahl ligger på en 53. plads på Selten, en del pladser efter sin hustru Fiona Bigwood fra Storbritannien, som rider den danskavlede Atterupgaards Orthilia.   Se den komplette rangliste her        Isabell Werth på Weihegold (Forsidefoto: Ken Braddick)  