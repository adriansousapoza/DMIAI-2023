Danmarksmesterskaberne i gang i Sommersted
2016-06-02T23:30:41
I denne weekend er det tid til at finde de danske mestre indenfor ridebanespringningen for U18, U21 samt ikke mindst seniorrytterne.  DM-stævnet startede allerede i går, hvor der var opvarmningsklasser fra LA-MA. I dag gik der også almindelige klasser fra LA til MA, men dagens nok mest interessante klasse var første afdeling af DM for de unge ryttere U21.  Det var dagens sidste klasse, og der var i alt 20 starter i klassen. Ud af de 20 startende ryttere, lykkedes det 4 af dem at ride fejlfrit. Med dagens hurtigste tid med en fejlfri runde var Lejse V. Bramminge med Cascada 33, som kom i mål i tiden 79.08 sek. Nicolas Pedersen med Tailormade Ganster placerede sig i dagens klasse på en 2. plads i tiden 83.89 sek og Nadja Kristoffersen med Cayus 3 fik med tiden 86.76 placeret sig på 3. pladsen. Martin Mose Knusdsen med Candy K.var den sidste fejlfrie rytter, han red i tiden 87.39 sek.  Jessia Toelstang gjorde sit forsøg på at ligge sig i spidsen af klassen, men en enkel bom forhindrede dette efter hun kom i mål i tiden 78.98 sek.  I det samlede mesterskab er det foreløbigt dagens 4 fejlfrie ekvipager som ligger på en delt 1. plads. Lige i hælene ligger hele 5 ryttere med 4 fejl, så alt kan stadig ske i Danmarksmesterskabet for U21. Det er muligt at se resultatet af dagens 1. kvalifikation for U21 HER.  Resultaterne for alle klasserne samt ikke mindst startlisterne til de enkelte klasser kan findes HER.