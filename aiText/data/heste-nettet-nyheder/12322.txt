Bornholmsk dominans ved DRF mesterskaberne for ponyer i military
2016-07-25T08:18:40
Den forgangne weekend har Stutteri Hesteklewa på Bornholm lagt fasciliteter til DRF mesterskaberne for ponyer i military. I alle tre mesterskaber var der Bornholmsk dominans og populær hjemmebane sejr blev det også til for de aller mindste.   I DRF mesterskabet for ponyer blev det Astrid Vibe Skovgaard på Kalybso OX der tog sejren. Astrid overtog tøjlerne på den rutinerede Kalybso OX sidste år og de har i år haft stor succes med sejre i næsten alle de CNCP1* de har startet. Dette gjalt altså også DRF mesterskabet i år og det skal blive spændende at se hvad Astrid kan udrette på Kalybso, der under Mai Kaas har taget placering ved Nordisk mesterskab. Sølv tog en anden bornholmer, Camilla Kofoed-dam på Paradisets Jolene og endelig til bronze den første ikke bornholmer Julie Müller på Sissi.dk Tento   I DRF mesterskabet for U14 ryttere på kat 2 ponyer blev det til guld for Luna Richter på Hesteklewa Day Dreamer. Luna kunne også tage sig af bronzemedaljen på sin anden pony Rawas Dalaja. På sølvmedalje pladsen fik Rikke Friis klemt sig ind på Rotterdam's Dream Dancer.   For de mindste både ponyer og ryttere, U13 på kat 3 ponyer, blev det hjemmebanesejr. Siw Kaas går i storesøsters fodspor og rider på mange af deres hjemmeavlede ponyer. Således var det på Hesteklewa's Minnie Mouse at Siw tog guldet hjem. Sølvet gik til Mathilde Kofoed Bager på Diamond og bronze til Cilja Folman West på Müseli.  