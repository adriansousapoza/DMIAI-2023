Ny tophest til Martinsen
2012-08-26T10:53:56
Emilie Martinsen har med købet af den 10-årige Carlos V.H.P.Z investeret i endnu en international tophest til sin stald.   Carlos er en belgisk opdrættet vallak efter Chellano Z/Voltaire/Ramiro og blev hidtil redet af belgiske Nicola Phillippaerts. De to har sammen opnået flere flotte resultater som sejre i internationale Grand Prix-klasser, deltagelse på det belgiske hold ved flere nationsspringninger og som kronen på værket, denne sommer sejren i den 5-stjernede Grand Prix i Falsterbo, Sverige.   Carlos V.H.P.Z ankom i torsdag til Emilies europæiske base i Belgien.  Billedet er venligst udlånt af Emilie Martinsen/Henrik Gundersen.  