Op til flere døde føl fundet i Wales
2012-07-17T14:48:40
En walisisk forbrugerombudsmand alarmerer den lokale befolkning efter at have fundet 10 døde føl, der er blevet dumpet i området.   I sidste måned rapporterede Horse & Hound, at der var dumpet mindst 14 døde føl i Vale of Glamorgan og Bridgen siden midten af april.   Siden da er yderligere 10 døde føl fundet i Cowbridgeområdet ved tre separate hændelser. Dødsårsagerne står ikke klart.   Rådet i Vale of Glamorgan har udsendt breve til avlere i området med en påmindelse om, at selvdøde dyr skal bortskaffes via godkendte instanser og oplyser, at straffen for ikke at følge lovgivningen på området kan medføre bøde på 5000 £.   Forbrugerombudsmand Christina Roberts-Kinsey siger: "Den ulovlige dumpning af døde heste vil ikke blive tolereret." og tilføjer, at hun føler sig meget berørt af fundet af hestene.   En lokal gruppe, VANAH (Voices Against Neglect and Abuse of Horses), blev oprettet for at gøre opmærksom på den dårlige tilstand og antallet af ponyer, der ulovligt er sat ud til græsning på privat jord uden forudgående aftale og betaling.   Jo Davies fra gruppen siger: "De 10 føl der er fundet i løbet af de sidste to uger er bare dem, vi kender til - det er et virkelig stort problem i hele Bridgend og Vale of Glamorgan."   Gruppen vil have den walisiske regering og Defra (Department for Environment, Food and Rural Affairs) til at lægge pres på de lokale myndigheder for at sikre en lovgivning om pas og microchip og at velfærdsloven håndhæves.   De har ligeledes bedt den lokale befolkning om at skrive til deres politikere for at belyse problemet.   I et andet tilfælde var mere end 100 heste sendt på græs på jord i Caerbryn, Ammanford i det sydlige Wales.   Lokale hesteelskere har fortalt, at mange af disse heste er i dårlig stand og at mindst en er død.   Oversat fra Horse & Hound   Forsidebilledet er et arkivfoto fra JP-Photo.dk og illustrerer ikke en af de i artiklen omtalte heste