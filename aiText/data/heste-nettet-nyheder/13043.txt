Rikke Svane sejrer i GP og GP Freestyle med personlig rekord!   Opdateret
2017-04-09T12:01:32
Danske Rikke Svane og hendes trofaste følgesvend trakehner hingsten Finckenstein TSF vandt endnu to internationale sejre, da de lørdag sikrede sig førstepladsen i den trestjernede Grand Prix i Sadl Paura, i Østrig med 72% procent, og søndag tillige Grand Prix Freestyle med personlig rekord på 77%, hvilket rykker dem 7 pladser op på FEI's verdensrangliste   Sejr til Rikke Svane og FInckenstein Rikke Svane der til daglig er bosiddende i Luxemburg, sikrede sig lørdag endnu en sejr i international Grand Prix, med sin smukke natsorte 14-årige trakehner avlshingst Finckenstein TSF (efter Latimer med Kennedy som morfar). Ekvipagen vandt sikkert Grand Prix i Stadl Paura i Østrig.   Rikke Svane og Finckenstein gennemførte et flot og sikkert program, der af dommerne belønnet rmed en samlet karakter på 72,220 pocent, hvilket var tilstrækkeligt til at sikre ekvipagen sejren i klassen og med og med 2,14% til andenpladsen blev det til en sikker sejr.   Finckenstein blev i 2014 honoreret med den anerkendende og eftertragtede TSF-titel i 2014, og har i år fået kåret en dansk avlet trakehnerhingst efter sig, ved navn Burnstein (se her).   Belinda Weinbauer, fra Østrig, der hermed var hjemmebane, blev 2'er i klassen på Söhnlein Brilliant MJ. De opnåede en samlet score på 70,080 procent. Christian Schmack på Auheim's Picardo sikrede sig tredjepladsen med 68,380 procent.   Sejr og personlig rekord i Grand Prix Freestyle Rikke Svane og Finckenstein TSF, gentog succeen endnu mere overbevisende søndag, da de udover tillige at hjemtage sejren i Grand Prix Freestyle ved CDI3*-stævnet i Østrig, også satte personlig rekord med 77,050%, mere end 2% fra nærmeste konkurrent.   Hermed rykker Rikke Svane og hendes trakehnerhingst Finckenstein op med 7 pladsen på FEI's verdensrangliste, til en samlet 47. plads, hvor hun før var placeret som nummer 54.   Belinda Weinbauer fra Østrig blev 2'er i klassen med 75,00% på hesten Söhnlein Brilliant MJS, mens svenske Sanna Nilsson på Lennox blev 3'er med 71,475%.   Se resultatet her    Rikke Svane og Finckenstein (Arkivfoto: privatfoto Rikke Svane)