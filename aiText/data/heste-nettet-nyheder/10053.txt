Blue Hors dominerer 5-års UVM udtagelse
2013-06-30T18:51:33
  I weekenden blev de endelige UVM equipager fundet. Udtagelsesklasserne blev afholdt på Middelfart Rideklub hvor der lørdag blev redet de indledende unghesteprogrammer, mens der skulle prøves kræfter med de ganske krævende finaleprogrammerne søndag, hvor også spændingen blev udløst da dommerne Susanne Baarup, Birthe Lyder og Jesper Holst kunne afsløre hvem der kommer til at repræsentere Danmark når det går løs i Verden d. 8.-11. august.     Blue Hors rytterne stærke i 5-års holdet   Det var et stærtk ridende hold fra Blue Hors, der deltog i 5-års afdelingen med 3 heste, som alle blev udtaget. Hertil var samtlige udtagne heste samt reserver efter hingste fra hingstestationen.   Maria Anita Andersen viste en oplagt og tydeligt styrket Svalegårdens Hottie (e. Blue Hors Hotline/De Noir), der har udviklet sig særdeles godt siden man sidst så hende vist i Herning. Allan Grøn var atter i sadlen på Unghestechampionatsvinderen Zick Flower (e. Blue Hors Zack/Blue Hors Romanov) der viste overbevisende form og ligeledes sikkert var med videre efter to gode dage i Middelfart. Maria Anita Andersen havde medbragt endnu en medaljehoppe nemlig guldmedaljehoppen Lohmanns Takitta (e. Blue Hors Zack/Landtinus), der havde havde trykket sig lidt i lørdagens indledende program og derfor ikke helt fik vist sin ellers stærke trav. Det tog den udtryksfulde hoppe dog revance for i dagens program, hvor hun gik selvsikkert i flot korrekt form med især særdeles effektiv travmekanik.   Kampen om den sidste plads på holdet var mere åben. Dommerteamet valgte at udtage Fredensdals Zig-Zag (e. Blue Hors Zack/Blue Hors Don Schufro) redet af Jan Møller Christensen. Zig-zag gik en fejlfri tur og besidder 3 gode gangarter, men man savner set fra sidelinjen lidt mere løsgjorthed i overlinjen. 1. reserve blev Bruunholms Gaia (e. Blue Hors Hotline/Blue Hors Hertug) nydeligt fremvist af Sidsel Johansen. Hesten er måske ikke så moderne i typen, til gengæld er hun særdeles velredet og viste en sikker fejlfri tur i flot form med en især særdeles god skridt. Udtaget som 2. reserve blev den charmerende Romantic Venture (e. Blue Hors Don Romantic / Michellino) redet af Marie Louise Andersen - der også selv har avlet hesten.        Lohmanns Takitta og Maria Anita Andersen      Svalegårdens Hottie og Maria Anita Andersen      Fredensdals Zig-Zag og Jan Christensen        Bruunholms Gaia og Sidsel Johansen        Marie Loise Andersen og Romantic Venture  