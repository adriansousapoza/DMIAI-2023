Årets Hingst – King Arthur
2014-10-16T17:01:56
King Arthur bliver udnævnt til årets trakehner hingst ved den tyske trakehnerkåring, der netop i dag er skudt i gang i Holstenhallen i Neumünster. Den elegante sortbrune hingst tildeles titlen, på baggrund af sine afkoms fremragende resultater i sporten.   Kongen af Tasdorf Trakehner elite hingsten King Arthur bliver årets hingst hos trakehnerne i Tyskland. Den 16-årige stortbrune hingst efter EH Buddenbrock med Consul som morfar, er avlet af J. von Gierke Langwedel, og ejet af det kendte stutteri Gestütes Tasdorf, hvor han til dagligt tituleres som 'kongen af Tasdorf'. Denne titulering bliver med den nye udnævnelse ikke mindre beskrivende for den mørke hingst.   Flest afkom i topsporten King Arthur opnår den eftertragtede titel på baggrund af sine afkoms fremragende resultater i sporten. King Arthurs afkom gør det så godt, at han aktuelt ligger helt i top over hingste, hvis afkom skaber resultater i sporten. Selv kan King Arthur, såmænd også være med. Han har selv talrige sejre og placeringer i Grand Prix dressur og har flere world-cup placeringer på sit C.V. Den yderst elegante hingst, er især kendt for at noble udseende, hans enorme rigelighed og gode interiør, som han klart videregiver til sine afkom.   Far til hingste og statspræmiehopper EH King Artur er far til utallige statspræmiehopper og flere kårede hingste. Han var selv siegerhingst ved kåringen i 2000 i Neumünster og blev ligeledes kåret i Herning i DV i 2003. Under Petra Wilm, har han opnået flotte resultater i sine unge år. Han opnåede bl.a. en 7. plads ved 6 års dressurfinalen ved verdensmesterskaberne i Verden, i Tyskland. Han har talrige sejre og placeringer i national og international Grand Prix dressur, ligeledes med Petra Wilm i sadlen.   Nedavler sportslige egenskaber King Arthur blev udnævnt til elitehingst i 2009, og blev her beskrevet som et karakterstærk bevægelsestalent, med stor arbejdsvilje, ynde, charme og hjerte, som han videregiver til sit afkom.   King Arthur vil officielt blive udnævnt og hyldet, i løbet af weekenden.      Årets trakehner hingst i Tyskland - King Arthur  