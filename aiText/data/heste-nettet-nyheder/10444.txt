Kan seneskader nedarves?
2014-01-03T10:29:26
Heste kan være genetisk disponerede for at få seneskader. Det mener et britisk forskerhold, der har analyseret dna fra heste med seneskader og heste uden tidligere skadeshistorik, og har identificeret afvigelser i dna sekvenser. Forsøgsmetode En gruppe britiske forskere har undersøgt sammenhængen mellem genetik og seneskader. Forkerne har analyseret genotypen af 270 gallopheste med en historik af skader i den overfladiske bøjesene og herefter sammenlignet dem med dna profiler fra en kontrolgruppe af tilsvarende 270 heste, uden tidligere skader eller betændelsestilstande (tendonitis) i den overfladiske bøjesene. Kontrolgruppehestene blev udvalgt tilfældigt blandt de heste uden tidligere skadesstatistik, fra de samme stalde, som de heste der havde fået konstateret skader. Genetiske prøver Det genetiske materiale blev indsamlet ved ganske simpelt, at tage hårprøver fra manen på samtlige heste, eller via blodprøver. Prøverne blev efterfølgende analyseret og DNA'et afkodet. Resultaterne Analysen af DNA prøverne afslørede sekvens variationer i to specifikke gener, nemlig TNC og COL5A1, der forekommer at være koblet til seneskader hos vædeløbsheste.  Resultaterne peger på, at det med yderligere forskning, i fremtiden, vil være muligt at anvende genetiske markører til at identificere heste, der har forøget risiko for betændelsestilstande og skader i den overfladiske bøjesene. Forskerne undersøgte ikke, hvor vidt der kunne spores tilsvarende sammenhænge i andre typer af skader, hvilket kunne være grundlag for yderligere forskningsforsøg indenfor området. Kilde: Polymorphisms in TNC and COL5A1 genes are associated with risk of superficial digital flexor tendinopathy in National Hunt Thoroughbred racehorses, L.J. Tully, A.M. Murphy, R.K.W. Smith, S.L. Hulin-Curtis, K.L.P. Verheyen, J.S. Price, Equine Vet Journal 2013.   