HKH Prinsesse Benedikte - protektor for JBK Horse Shows 2012 
2012-09-12T11:45:03
Det er en stor ære for JBK Horse Shows, at HKH Prinsesse Benedikte endnu engang træder til som protektor for JBK Horse Shows ved Reem Acra FEI World Cup Dressur og international springning præsenteret af ECCO, der finder sted den 11-21. oktober 2012 i Odense Congress Center. HKH Prinsesse Benediktes glødende interesse for ridesport er i flere omgange kommet den danske hesteverden til gode. Administrerende direktør for JBK Horse Shows, Jens Trabjerg udtrykker begejstring for, at HKH Prinsesse Benedikte endnu engang engagerer sig i JBK Horse Shows i det. der er blevet Danmarks største ridesportsbegivenhed. "Gennem de seneste år har JBK Horse Shows været så privilegerede at have HKH Prinsesse Benedikte som protektor, og vi er som stævnearrangører særdeles beærede over, at HKH endnu engang viser sin opbakning og træder til som repræsentant for stævnet i Odense, der byder på hesteoplevelser for enhver smag" HKH Prinsesse Benedikte får ved stævnet også lejlighed til at opleve sin datter Prinsesse Nathalie zu Sayn-Wittgenstein i aktion på banerne, når hun stiller til start ved Reem Acra FEI World Cup Dressur på Digby. Webbsite: http://www./worldcup-odense.dk   Kilde: JBK Horse Shows   Forsidefoto: Arkivfoto, JP-Photo.dk