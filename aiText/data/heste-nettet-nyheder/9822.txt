Årets nye plakat fra Heste-nettet
2013-03-09T22:00:26
    "Nåååårrrr, hvor er den sød!" lyder det igen og igen på Heste-nettets stand til Hest og Rytter i Herning.   Årsagen til de smeltede hjerter er vores nye plakat, er den 9-årige pintohoppe Flicka, der ejes af 16-årige Lea. Det er Leas første pony, og de to hygger sig med alt tænkeligt, fra dressur og spring til planer om en ridetur gennem en burgerrestaurants Drive-in til sommer.   Lea er, naturligvis, meget stolt af at se sin søde, kønne hoppe på årets nye plakat fra Heste-nettet.dk, der indtil lørdag aften er uddelt ca. 2000 stk. af.   Vi hører ofte, at tidligere års plakater stadig hænger rundt omkring på jeres værelser, i rytterstuer, stalde, på staldskabe og alle mulige andre steder, og mange ser frem til at se, hvad vi nu har fundet frem af søde, flotte motiver på plakaten.   Søndag er sidste chance for at få fingrene i plakaten under Hest og Rytter. Den uddelels gratis på Heste-nettets stand (D3050). Og vi tør godt love, at der ikke er nogen der går forgæves efter årets nye plakat.   Ps: Vi har også konkurrencer (du kan bl.a. vinde en ny sadel, sponsoreret af TIKA Rideudstyr) og en bid chokolade, mens du svarer på konkurrencen. Vi glæder os til at møde dig.