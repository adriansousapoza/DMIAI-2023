Tyskerne var bedst ved First Horse Eventing
2012-07-01T18:30:39
Tyskerne sad tungt på de bedste placeringer ved weekendens internationale stævne i military. Efter at rytterne havde prøvet kræfter med terrænbanen ved Høsterkøb, så det endelige resultat ud som følger:   First Horse CIC*: I denne klasse blev terrænridtet den helt afdørende faktor, og vendte således op og ned på placeringerne. Klassen endte med at blive vundet af tyske Kai Rüder, der med hesten Gryffindor 9 red et fejlfrit terrænridt præcis på idealtiden, og sluttede med et flot samlet resultat på 49,10 strafpoint. Resultaterne endte samlet således:   1. Kai Rüder, Gryffindor (GER), 49,10 2. Claas Hermann Romeike, Courtney 9 (GER), 52,80 3. Kai Rüder, Primorack de Belriver (GER), 53,10 4. Marina Köhncke, Clooney 44 (GER), 53,80 5. Ronni Rasmussen, Clumbus (DEN), 56,00 6. Kira de Richelieu, Caramond (DEN), 56,30 7. Martina Kastrup Loft, Picolien (DEN), 57,30   First Horse CIC**: I CIC** blev der holdt lidt bedre fast i topplaceringerne, og nr. 1 og 2 før terrænet, holdt da også fast i placeringen trods nogle få tidsfejl. Til gengæld fik danske Peter Flarup og hesten Call Back med dagens eneste helt fejlfri terrænridt, sneget sig op på en samlet tredjeplads, og dermed bedste danske resultat. Resultaterne lød efter terrænridtet som følger:   1. Kai Rüder, Leprince de Bois (GER), 47,50 2. Marina Köhncke, Escorialblue (GER), 48,70 3. Peter Tersgov Flarup, Call Back (DEN), 49,40 4. Hanne Wind Ramsgaard, Vestervangs Arami (DEN), 50,70 5. Amanda Staam, Highlander KLT (SWE), 51,50 6. Therese Viklund, Mocca Se (SWE), 55,00 7. Viktoria Carlerbäck, Volt Af Källstorp (SWE), 58,00        Arkivfoto: JP-photo