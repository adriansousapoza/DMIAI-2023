Dujardin gæster Vilhemsborg i juni
2017-05-05T10:54:01
Nu er der en unik mulighed for at opleve den verdenskendte dressurrytter Charlotte Dujardin undervise på Det Nationale Hestesportscenter Vilhemsborg. Det foregår fredag den 9. juni 2017, hvor hun som det eneste sted i Norden gæster Danmark med hendes 'Educational Tour'. Hvis du er heldig kan du oven i købet være med som elev med egen hest   Charlotte Dujardin i Danmark Den populære britiske dressurrytter Charlotte Dujardin gæster til Det Nationale Hestesportscenter Vilhemsborg fredag den 9. juni 2017, med et arrangement under titlen 'Charlotte Dujardin Educational Tour'. Du kan opleve hende som tilskuer, eller som elev på egen hest, hvis du er hurtig på aftrækkeren, for det bliver sikkert rift om pladserne.   Vilhelmsborg er nemlig det eneste sted i norden hvor Dujardan kan opleves i forbindelse med Charlotte Dujardin Educational Tour.   De to andre steder hvor Dujardin kan opleves er begge i USA, hhv. Wilmington OH og Magnolia TX.   Vilhelmsborg danner rammen om Dujardin arrangement Vilhelmsborg danner rammen om en sikkert helt uforglemmelig eftermiddag og aften i selskab med ingen ringere end Charlotte Dujardin.   Programmet rummer alt fra 4 års heste til Grand Prix.   VIl du selv have hest med? Hvis du vil deltage aktivt med egen hest, kan du hvis du er heldig og hurtig sikre dig en 45 minutters ene time med den verdenskendte dressurrytter. Hvis du ønsker dette skal du udfylde en ansøgning, og på baggrund heraf kan du være heldig at blive udvalgt som deltager, og du vil i så tilfælde blive kontaktet direkte af arrangørene.   Det koster den nette sum af 475 US $, svarende til ca. 3.250 kroner, for dette får du så 45 minutters ene undervisning af verdensrytteren og adgang for en hestepasser til eventen. Derudover skal du betale for evt. opstaldning på Vilhelmsborg og selv sørge for transport og egen forplejning.   Vil du blot være tilskuer? Synes du det er for pebret at deltage med egen hest, så kan du også deltage som tilskuer. Her tilbydes der alt fra VIP pladser til stå pladser. VIP pladser koster ca. 4.400 kr for et bord til 6 personer, en siddeplads kan du får for ca. 545 kroner og en ståplads ca. 395 kroner.   Alt om billetter og mulighed for at du selv kan deltage med egen hest kan du se via linket her.      Så er der mulighed for at opleve Charlotte Dujardin live på Vilhelmsborg i juni måned i år