Fire individuelle medaljer til Danmark ved NM
2016-09-19T09:13:37
I den forgangne weekend blev de nordisk baltiske afholdt i Skedsmo i Norge. Det blev til individuelt guld både for pony og senior. Derudover blev det til individuelt bronze for jun/yr og for senior.   I ponyklassen var Victoria Suzette Karh og Søndermarkens Julius overlegne, de første fra start til slut og sluttede på 46,7 straf mere end 10 straf bedre end Mathilde Sanders fra Norge på Monroe Lad der tog sølv. Bronze gik til Sverige hvor Elina Braaf og Kurant sluttede på 57,5 straf.   I holdklassen blev det til overlegen svensk sejr med 185 straf samlet. Danmark tog sølv med 1260,2 straf og Norge bronze med 2175,8 straf.   For jun/yr blev det til individuel bronze. Her var det Sara Bech Strøm på Dicte Aldrup der stod for medaljen. Dicte er kun seks år gammel og er også kvalificeret til Ungheste VM i Lion i oktober. Sarah var kun en enkelt bom, den eneste hun tog, fra at vinde guld. Istedet gik guldmedaljen til Jennifer Axelsson og Picard MB fra Sverige, sølvet gik til Vendela Eriksdotter Rubin på Vienna Imperial også fra Sverige. For hold blev Danmark nummer to efter Sverige.   I den åbne 1* klasse blev det til yderligere to danske placeringer: Cathrine Fischer Goldschmidt og Jade Schlichting der blev hhv nummer seks og syv.   For seniorne blev det dansk guld individuelt. Det var Ole Bay Jensen på Harry Potter der kunne stå øverst på skamlen i år. Sølvet tog Hans Bauer på Præstegårdens Leopold sig af og bronze gik også til Danmark, denne gang Anne-Dorthe Møller på Mr. Chaplin.   For hold fik danskerne bronze efter Sverige og Norge.  