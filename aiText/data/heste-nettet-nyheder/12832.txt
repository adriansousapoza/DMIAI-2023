Horizon vinder - Monique bliver 3'er
2017-02-13T17:23:29
Horizon med Adrienne Lyle i sadlen vandt Intermediere I og efterfølgende Intermediere I Kür ved CDI stævnet i Wellington. Tredjepladsen i Kür'en blev indtaget af DV hoppen Monique med Jane Cleveland i sadlen, foran populære Steffen Peters på Bailarino   Horizon med kendt afstamning Horizon vandt både Intermediere I og Küren ved CDI stævnet i Wellington den 7-12 februar 2017 med Adrienne Lyle i sadlen. Horizon er efter de i Danmark hjemhørende hingste Hotline med Schufro som morfar. Horizon og Lyle sikrede sig hermed hele to sejre i lilletur. Lørdag vandt ekvipagen tillige Intermediere I Freestyle CDI3* med en score på 75,325 %, som i øvrigt var den første freestyle for Horizon og Lyle overhovet, ikke alene i konkurrence, men i det hele taget.   Freestyle ikke redet før konkurrencen "Det var min første freestyle nogensinde med hende. Vi satte det faktisk sammen i sidste øjeblik. Da jeg melde os til, var jeg ikke klar over at vi også skulle have en freestyle, da vi kom til showet. Derfor havde jeg behov for at 'ringe til en ven' og Katherine Bateson Chandler lånte mig et af hendes gamle freestyle programmer. Dette var faktisk første gang jeg overhovedet har redet hele programmet på en gang. Jeg var rigtig glad for at Horizon var så god, blev hos mig og var der for mig", udtalte Lyle efterfølgende til pressen.   Steffen Peters indtog andenpladsen Steffen Peters på Bailarino (Breitling / De Niro) sikrede sig en andenplads med 75,100%, og var selv meget tilfreds med sit ridt og hestens præstation, der primært havde et enkelt kort skift i shangementerne som fradrag, som ifølge Peters gjorde forskellen mellem første og andenpladsen.   Dansk varmblod på tredjepladsen Tredjepladsen gik til en Dansk Varmblods hest, nemlig DV hoppen Monique (e. Temptation / Matador) med amerikanske Jane Cleaveland 72.750%   Kilde: eurodressage      (Arkivfoto: JP Foto)  