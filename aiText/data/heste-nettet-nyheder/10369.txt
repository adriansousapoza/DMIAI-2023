Aflivning med 7 dages varsel!   VIDEO
2013-12-10T10:02:23
Ulovlig afgræsning medfører aflivning. Det er hvad hesteejere i værste fald risikerer fra nytår, hvis de lader deres heste 'Fly graze' på en anden mands landområder, efter vedtagelsen af det seneste lovtiltag i Wales.   Mediedækket emne 'Fly-grazing' er et hot emne på de britiske øer for tiden, som redaktionen på Hestenettet også har omtalt i flere artikler om vanrøgtssager i Storbritannien. I bestræbelserne på at begrænse problemet og dets omfattende konsekvenser, for såvel heste som mennesker, vedtages nu en ny lov i Wales, som skal dæmme op for problemet. Vi ser nærmere på, hvad 'fly grazing er', hvorfor det udgør så stort et problem, og hvad den nye lov betyder. Start evt. med at se dette indslag fra BBC. Hvad er 'fly grazing' Det for tiden hyppigt omtalte begreb 'fly grazing' beskriver kort og godt, det at man lader sine heste eller ponyer afgræsse en anden mands eller autoritets arealer uden tilladelse. Juridisk defineres denne adfærd af retten i Wales som: den praksis som udføres af uansvarlige hesteejere (eller den person der er ansvarlig for hesten) ved bevidst intention eller uagtsomhed, at lade deres heste afgræsse landområder, hvor der ikke er indhentet tilladelse fra ejeren af jorden, hvor en evt. tilladelse er trukket tilbage af ejeren, hvor hesteejeren har nægtet at fjerne sin hest eller heste, eller, hvor hesten eller hestene er blevet efterladt, for at finde føde selv, uden opsyn og omsorg ejerne eller den for hesten eller hestene ansvarlige person. Problemets omfang Fly grazing' er et stærkt voksende problem. Der antages at være op mod 7.000 heste i Storbritannien som formodes at afgræsse land uden godkendelse hertil, hvoraf hele 3.000 formodes at befinde sig i Wales alene. Det største problem er omkring den centrale motorvejskorridor M4, men efterhånden som der bliver taget hånd om problemet i dette område, er der tendens til, at 'fly grazing' nu også spredes til andre områder.  Fra 2011 til 2012 vurderes problemets størrelse at være blevet forøget med godt 200 procent i alene i Wales. En nylig rapport fra det nationale hestevelfærds råd (National Equine Welfare Council NEWC) viser, at stort set samtlige velfærdsorganisationer arbejder med fuld kapacitet alene med dette problem. Velfærdsrganisationerne er hermed under enormt pres, da de ikke har ressourcer til andre opgaver.  Økonomisk har problemet også store implikationer. Det gælder ikke alene for de lokale myndigheder, men også for de private landejere. Den nationale forsamling i Wales, rapporterede således i oktober 2013, at der fra offentlig side alene havde været brugt 1.2 millioner pund, svarende til ca. 10 millioner kroner siden november 2011, på "fry grazing" problemet, alene i Wales. Implikationerne Udover de helt åbenlyse implikationer for hestenes velfærd, som dokumenteret i flere tidligere artikler her på Hestenettet, har 'fly grazing' også en række andre afledte konsekvenser:   Risiko for borgere og infrastruktur: Det udgør en risiko når løse heste bevæger dig ud på hovedveje, togstrækninger og findes druknede eller fordærvede i floder og vandløb, som vist i BBC indslaget De udgør en risiko for trafikken i form af ulykker, forsinkelser eller anden skadevolden på materiel, pladser eller parkområder m.v.    Risiko for Landbrugssektoren: græsområderne græsses ned og er derfor ikke til rådighed for de retmæssige ejere, ligesom hegn nedbrydes og andre afgrøder ødelægges. Der er også eksempler på, at syge dyr bærer smitte til landejernes egne besætninger    Økonomisk og ressourcemæssige omkostninger: De efterladte heste udgør en byrde for alle dem der involveres i at skulle håndtere problemet med 'fly grazing' heste, f.ek.s myndigheder, politi, domstole og velfærdsorganisationer - i sidste instans skatteyderne.  Det nye lovforslag Den nye lov som netop er vedtaget i Wales får virkning fra januar 2014. Den er kommet i stand, i erkendelse af at den nuværende lovgivning på området er helt utilstrækkelig, og ineffektiv til at bekæmpe problemet med 'fly grazing' til livs. Lovforslaget er hastebehandlet i bestræbelserne på at få loven på plads, inden en forventet hård vinter sætter ind forventes at forværre situationen for de implicerede heste. Derfor lægges der med den nye lov op til en stramning af konsekvenserne ved 'fly grazing for den enkelte hesteejer, som lægger op til en langt hurtigere og mere konsekvent indgriben fra myndighedernes side.   Beslaglægning Hvis der er god grund til at antage at en given hest er placeret på et jordstykke uden tilladelse hertil, kan myndighederne først og fremmest beslaglægge hesten. De skal herefter skilte med en beskrivelse af hesten, med information om bl.a. hvor og hvornår den blev fundet, og hvor man som ejer kan henvende sig. Myndighederne skal gøre en reel indsats for at gøre opmærksom på, at hesten er i deres varetægt, således at en evt. ejer kan henvende sig, og myndighederne skal også aktivt forsøge at finde hestens ejer. 7 dage er frist Med den nye lovgivning i hånden, kan myndighederne reagere hurtigt. Fra tidspunktet fra belaglæggelse af hesten og til at den endeligt bliver frataget en evt. ejer, behøver der ikke at gå mere end 7 dage. Dette er bl.a. gjort for at gennemtvinge en hurtig afklaring, og for at holde omkostningsniveauet til vedligehold af de beslaglagte heste nede på et rimeligt niveau. Myndighederne har dog ret til at kræve omkostningerne dækket af hestens ejer. Hvis ejeren ikke kan eller vil betale omkostningerne, vil hesten blive frataget ejeren. Ejeren vil dog fortsat være myndighederne skyldig for deres udlæg. Hvad sker der med hesten? Fratages hesten ejeren, eller står ejeren ikke frem, er det myndighederne frit for, hvad der skal ske med hesten. Mulighederne omfatter at finde hesten et nyt hjem, at sælge den, eller aflive den. Myndighederne skal føre fortegnelser over, hvad der sker med den enkelte hest. Hvis hesten f.eks. sælges, indgår pengene ved salget til at modsvare udgifterne ved beslaglæggelsen. Indbringer hesten en større sum, vil myndighederne afregne resten overfor ejeren.   Den nye lov Den sidste lovbehandling finder sted her i december og loven er tiltænkt at træde i kraft i januar 2014. Ejere får hermed kun 7 dage til at stå frem og erklære sig som ejer af hesten, og de vil blive gjort ansvarlige for omkostninger relateret til hesten. Det vil vise sig om lovgivningen alene, kan have en afskrækkende effekt og hermed dæmme op for "fly grazing" problemet.   Se link til BBC nyhed om problemets omfang her          'Fly grazing': heste der frit afgræsser anden mands landområder, faretruende tæt på kun delvist afskærmet jernbaneanlæg og trafikeret vej.