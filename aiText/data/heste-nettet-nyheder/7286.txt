Tophingst til Festigaard
2010-12-28T14:24:36
Festigaard i Skals præsenterer på deres hjemmeside staldens nye hingst - tophingsten Jazz Time DVH 882. Den 15-årige hingst har været på hingstestationen siden midten af december, hvor han bliver redet. Han er efter Jazz/Romadour II, og har over 60 placeringer i Intermediere og Grand Prix. Jazz Time har derudover nogle yderst succesfulde afkom, her kan bla. nævnes Jazzman, der er udtaget til Herning i 2011. Kilde: Festigaard.dk