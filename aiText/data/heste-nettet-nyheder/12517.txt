Daniel Deusser vinder af FEI World Cup i Lyon
2016-10-30T23:12:57
I franske Lyon blev det i dag til tysk vinder i FEI World Cup, da Daniel Deusser med Equita van't Zorgvliet var den hurtigste efter at tiden stoppede på 42.93 sek. For 2 år siden var dette også stedet, hvor han vandt World Cup finalen med Cornet d'Amour. Det lykkedes dermed Daniel at skubbe sidste uges vinder, Romain Duguet med Quorida de Treho fra Schweitz, ned på en andenplads i dag, da de ikke kunnde ride dagens runde hurtigere end 43.68 sek.  Tredjepladsen gik til italianske Lorenze de Luca med Ensor de Litrange LXII som var en tand langsommere da de kom i mål i i tiden 43.80 sek.  På fjerdepladsen kom Dennis Lynch fra Irland med All Star da de kom i mål i tiden 44.57 sek og bedste franskmand blev Olivier Robert med Quenelle du Py da de kom i mål i tiden 44.96. Det er muligt at se hele resultatlisten her.  Der var desværre ikke nogen danskere med i dagens World Cup, selvom Thomas Sandgaard har været til start dernede. Også Emil Hallundbæk har været til start i Lyon, hvor det desværre ikke er blevet til nogen placeringer til nogen af dem, men der er kommet et par fejlfrie ture hjem.