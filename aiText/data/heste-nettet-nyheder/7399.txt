Vanrøgtede heste forsøgt solgt på hestegalleri.dk
2011-02-09T13:00:01
Foreningen nyt Hesteliv modtog i sidste uge flere anmeldelser på nogle heste i nordjylland, der var sat til salg via hestegalleri.dk under overskriften "Billige plage". Annoncebillederne viste udmagrede heste med gamle og nye skader i en lade. Sagen om hestene fra hestegalleri.dk blev øjeblikkeligt anmeldt til Nordjyllands Politi på baggrund af de frygtelige billeder. Herfra startede en større optrevling af sagen i søgen efter de indespærrede heste. Annoncen på hestegalleri.dk var lukket ned og adressen utilgængelig. To af de i alt 15 heste blev lokaliseret og købt fri af det usle liv bag lukkede døre af Foreningen nyt Hesteliv, hvor de nu kan tilbringe resten af deres liv, skriver nyt Hesteliv i et nyhedsbrev. Se her video af de to heste, der ankommer til nyt Hesteliv Foreningen nyt Hesteliv oplever et stigende antal i anmeldelser af vanrøgt og mener ifølge formand Janne Junker, det skyldes den økonomiske krise.