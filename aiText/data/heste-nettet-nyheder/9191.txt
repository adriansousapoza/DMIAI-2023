Flotte EM-placeringer til juniorerne
2012-07-15T11:00:47
De danske juniorer var fredag og lørdag på banen i Bern i den individuelle konkurrence ved EM i dressur. Her blev det til flotte placeringer til Anna Zibrandtsen og Mille Larsen Warncke. Torsdag fik landsholdet bronze i holdkonkurrencen, og i morgen gælder det EM-medaljerne i kür. De danske dressurlandshold og talentarbejdet i dressur er sponsoreret af First Horse Hesteforsikring.   Anna Zibrandtsen bedste dansker bedste danske præstation i klassen, da de med 72,263 % blev placeret som nr. 6. Mille Larsen Warncke og Langkjærgaards Donna Fetti red et program til 70,026 %, hvilket udløste en placering som nr. 10. Cecilie Lyndrup og Lambada blev nr. 17 med 68,132 %, mens Caroline B. smidt på Donna Charian blev nr. 26 med 66,074 %. EM-guldet gik til Dana van Lierop fra Holland på Dj Tiesto med 77,184 %. Sølvet gik til tyske Vivien Niemann på Wirsol's Cipoloni med 74,816 %, mens Vivian Scheve fra Tyskland på Bellheim fik bronze med 74,184 %.   EM-bronze til landsholdet Torsdag kunne de danske juniorryttere række armene i vejret og fejre, at de havde fået EM-bronze i holdkonkurrencen. Guldet gik til Holland, mens Tyskland fik sølv. Lørdag eftermiddag afgøres ungrytternes individuelle EM-klasse. Sidste år, hvor EM for juniorer og ungryttere blev holdt i Danmark, blev det til hele otte medaljer - heriblandt EM-sølv til begge landsholdene.   Kilde: DRF  Anna Zibrandtsen og Capriciella (Arkivfoto: JP-Photo)