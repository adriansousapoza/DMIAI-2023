Få Heste-Nettets nye plakat i Herning
2011-03-11T18:31:41
Besøg Heste-Nettets stand til messen Hest & Rytter i Herning i denne weekend og få den nye HN-plakat. Billedet viser Pjassi. En ældre herre på 20 år af racen islænder. Pjassi, som egentlig hedder Raudur-Pjassi fra Skoustrupholm, er født i Danmark. Raudur betyder rød. Pjassi har boet i sit nuværende hjem i 10 år. Han går sammen med fem andre islændere; to hopper med deres føl og en 3-års hoppe. Han holder sig lidt for sig selv, men leger alligevel en del med hingsteføllet fra sidste år. Han har sin egen boks, hvor han kommer ind til aften hver dag i vinterhalvåret. Her til foråret skal han have en jordfold pga. tidligere forfangenhed. Han er en rigtig stabil hest, elsker at blive snakket med og vil gerne stikke mulen i lommerne efter godbider. Han elsker at komme på ture i skoven sammen med andre heste og han følger rigtig godt med. Han er ikke bleg for en hurtig galoptur, hvor han kan lægge sig i front. Han er ikke bange for noget og kan rides over alt. Hans ejer rider ham et par gange om ugen og det bliver selvfølgelig til mere her til sommer. Fotografen er også denne gang Jan Petersen, JP-Photo.dk  Video: EH Media