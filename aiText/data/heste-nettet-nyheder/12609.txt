Vinderne af ECCO Cup er fundet!
2016-12-05T20:14:36
Vinderne af ECCO Cup finalerne 2016 blev i weekenden fundet på Middelfart Ridecenter på Fyn, under fin stemning og i flotte rammer pyntet op til jul   Finaler i flotte rammer Der var pyntet op til jul i de flotte rammer hos Middelfart Ridecenter på Fyn, da der søndag blev redet kür ved ECCO CUP finalerne 2016. Hos kat. II-ponyerne vandt Caroline B. N. Mogensen og Magic Design, mens Kristian Würtz Green og Lilo L tog sejren i finalen for kat. I-ponyerne. I finalen for juniorer gik sejren til Camilla Søndberg Thomasberg Andersen og Rafaella K, og i finalen for ungryttere var det Maja Andreasen og Skjoldgaard Monte-Vo, der fortjent kunne lade sig udråbe som vindere. Endelig løb Laura Hviid og Schambuca Sølyst med guldet i finalen for U25-ryttere. Vi ønsker alle vindere og placerede ryttere tillykke! Caroline sejrer hos kat. II-ponyerne Caroline B. N. Mogensen (KOR) var ikke til at komme uden om i finalen for kat. II-ponyer. Med ponyen Magic Design vandt hun både første afdeling lørdag og küren søndag. I alt blev det til 142,973%, og sejren var i hus. Andenpladsen gik til Gudrun-Kirstine Thuesen (SFR) og Jean Le'Penn med et samlet resultat på 138,71%, mens Sophie Blume (MSR) og Toftegaards Hurricane red sig ind på tredjepladsen med 137,733%.   Dagens højeste procenter igen til Kristian og Lilo L Også hos kat. I-ponyerne gik finalesejren til en ekvipage, der vandt både første afdeling lørdag og søndagens kür. Det drejede sig om Kristian Würtz Green (ROK) og ponyen Lilo L. Ikke mindre end 77,583% belønnede dommerne parrets kür til, og det lagt sammen med lørdagens lige så flotte procenter på 73,171, gav et samlet resultat på 150,754% og altså førstepladsen. De 77,583% var i øvrigt også de højeste procenter, der blev givet ved årets finaler. Rebecca Holm Sylvest (HVL) og Centrum blev nummer to med 144,497%, mens Elisabeth Ulrich og Dornick-son (LYK) tog tredjepladsen med samlet 143,004%.   Camilla og Rafaella K vinder finalen for juniorer I finalen for juniorer vandt Camilla Søndberg Thomasberg Andersen (ESRK) og Rafaella K dagens kür. Dermed opnåede parret den højeste sum efter de to ridt - i alt 145,362%, og Camilla kunne fortjent modtage titlen som ECCO Cup vinder 2016. Andenpladsen gik til Caroline T. Elsner (RØH) og Alskenz Firfod, som opnåede samlet 143,574%. Og så kunne Anne-Mette Lyager (VRK) og Merquery tage tredjepladsen med samlet 142,186%.   Maja bedst hos ungrytterne Maja Andreasen (VAL) og Skjoldgaard Monte-Vo lagde i går ud med at vinde første kvalifikation i finalen for ungryttere. Parret fortsatte de gode takter i dagens kür, som de også vandt, og sluttede med et samlet resultat på 146,064% som vindere af ECCO Cuppen. Andenpladsen gik til Pernille Koch Rasmussen (SKÅR) og Heslegårds Robert med 140,502%, mens Nana Gajhede (HGS) og Zoom-in Firfod tog tredjepladsen med 140,112%.   Laura og Schambuca Sølyst vinder U25 finalen I klassen for U25 var der kun 4 ekvipager til start, og her gik sejren til Laura Hviid (TAPS) og Schambuca Sølyst. Parret sluttede med en samlet sum på 137,53%. Lige i hælene på vinderparret kom Julie Dankau (HVL) og Overgaard's Lawell, som opnåede en samlet procent på 137,327   Kilde: DRF      Camilla B. N. Mogensen vinder af ECCO Cup finalen 2016 for kat. II-ponyer.  