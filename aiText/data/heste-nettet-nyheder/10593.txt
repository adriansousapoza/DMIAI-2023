Skal du med til talentsamling for nye paradressurryttere?
2014-03-15T16:45:02
Er du rytter, har du et fysisk handicap, og har du ambitioner med din sport? Så er paradressur måske noget for dig. Lørdag den 26. april 2014 holder Handicapudvalget og landstræner David Amager talentsamling for nye ryttere på Baunehøj Ridecenter i Næstved. Her vil landstræneren se dig an ridemæssigt og komme med gode råd til, hvordan du kan forbedre dig.   Hvad er paradressur? Paradressur har i mange år været kendt som handicapridning, men på konkurrenceniveau (både nationalt og internationalt) kaldes det nu paradressur, hvilket omfatter en dressurdisciplin for ryttere med funktionsnedsættelse på grund af et fysisk handicap. Paradressurryttere inddeles i fem forskellige kategorier (IA, IB, II, III og IV), hvor IA omfatter ryttere med de sværeste handicap, mens IV omfatter ryttere med de letteste handicap.   Bred talenttrup - stærkt landshold Gennem de senere år har de danske paradressurryttere opnået meget flotte resultater ved internationale stævner og mesterskaber, og vi vil meget gerne have fat i nye talentfulde ryttere i truppen. Alle kan selvfølgelig ikke komme på landsholdet, men jo flere ryttere vi har, jo bedre bliver incitamentet for at lave stævner med paradressur som en af disciplinerne. Herved får rytterne også mere rutine og dermed bedre muligheder for at komme med til internationale stævner.   Kan du sige ja til disse fem ting, er paradressur måske noget for dig:  Du er fyldt 14 år Du rider til daglig Du har din egen hest eller en, du kan låne Du har et fysisk handicap Du er klassificeret som handicaprytter    Skal du med til talentsamling? Hvis du vil med til talentsamlingen og ride for landstræner David Amager lørdag den 26. april, skal du sende en mail til Handicapudvalget på jkn@dlgpost.dk senest den 15. april 2014.   I mailen skal du skrive:  Hvilket niveau du rider på Lidt om din hest Hvad dine ambitioner er Hvem du får undervisning af til daglig Lidt om dig selv (alder, handicap mm.) Dine kontaktoplysninger    Det koster 400 kr. at deltage, og pengene bliver opkrævet på dagen.   Efter tilmeldingsfristen får du besked om, hvornår man skal ride og anden praktisk information.