ECCO Cup 2017 skudt godt i gang i Sundeved
2017-02-27T10:36:27
ECCO Cup 2017 blev skudt godt igang i den forgangne weekend med det første indledende kvalifikationsstævne i Sundeved Rideklub,, hvor de bedste unge dressurryttere skulle dyste. Det blev til en sejr til Anne-Mette lyager, Jeanette Haugaard og Marlene Storkborg   ECCO Cup startsskud i Sundeved I weekenden mødtes nogle af Danmarks bedste unge dressurryttere i Sundeved Rideklub for at tage hul på årets ECCO Cup for junior-, ungryttere og U25. Cuppen blev redet lørdag og søndag, og efterfølgende kunne Anne-Mette Lyager lade sig hylde som vinder hos juniorerne, Jeanette Haugaard vandt hos ungrytterne, og Marlene Storkborg vandt U25.   Stor opbakning til første ECCO Cup kvalifikation Der blev kæmpet hårdt for de eftertragtede point i 1. kvalifikation af ECCO Cup i weekenden. Hos juniorerne sikrede Anne-Mette Lyager (VRK) og Brandtoftes Sjubell sig sejren, mens Victoria Kuusisto Pedersen (SØR) på Langkjærgaards Donna Fetti blev nr. 2, og Camilla Sønderberg Thomasberg Andersen (ESRK) på Rafaella blev nr. 3.   Ungrytterne Det blev Jeanette Haugaard (HERI) og Stenholt Amilla, der vandt hos ungrytterne. 2. pladsen gik til Pernille Koch Rasmussen (SKÅR) og Heslegård's Robert, mens Sille Engermann (DAR) på Ringbo's Mr. Royal Blue blev nr. 3.   U25-rytterne U25-rytterne tog også hul på deres cup, og her blev det Marlene Storkborg (BRRK) på Fritz, der kunne stille sig øverst på podiet. Kathrine Springborg (SIV) og May Candeloro tog 2. pladsen, mens 3. pladsen gik til Maja Petersen (EOR) og Højgårds Dexter.   Find alle resultater her.   ECCO Cup - for talentudviklingens skyld Formålet med ECCO Cup er at fremme den danske elite inden for dressursporten, så ekvipagerne kan dygtiggøre sig mod internationalt niveau. ECCO Cup'en strækker sig fra kat. II-ponyer til U25 Grand Prix, hvilket skal sikre en rød tråd i de unge talenters udvikling og karriere. ECCO Cup rides årligt over tre kvalifikationsrunder og en finale.   Finalestævnet er den 1.- 3. december 2017 på Middelfart Ridecenter. Kvalificeret til finalerunderne for juniorer og YR er de 15 ekvipager, der har opnået flest point efter de tre kvalifikationsrunder. Dog skal man have redet andendagens finale ved minimum to af kvalifikationsstævnerne. Kvalificeret til U25 finalerunden er de 10 ekvipager, der har opnået flest point efter de 3 kvalifikationsrunder.   Kilde: DRF      Så er ECCO Cup sæsonen 2017 startet op med det første kvalifikationsstævne i Sundeved (arkivfoto: JP Foto)