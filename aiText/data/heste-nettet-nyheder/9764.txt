Dansk hoppe sejrede i AEG 3* Grand Prix
2013-02-23T18:30:21
Den danskopdrættede Mira VIII sejrede her til eftermiddag i Kingsland Grand Prix ved det trestjernede internationale stævne Arctic Equestrian Games i Norge.   Mira VIII (e. Rockland/Leendert/Corlando opdrættet af Karl E. Valsted) blev redet til sejr af norske Ole Kristoffer Meland med en fejlfri hovedrunde og omspringning, hvor de satte konkurrenterne til vægs med en tid på 33,46 sekunder.  Andenplacerede Joep Raijmakers fra Holland red Van Schijndel's Winston (KWPN e. Cantos/Concorde) fejlfrit i tiden 34,22 mens landsmanden Jur Vrieling måtte se sig selv og VDL Zavall (KWPN e. Casall/Emilion) slået til 3. pladsen med tiden 35,01.   Mira blev i Danmark af Stephanie Nielsen, der også deltog i 6-års championatsfinalen med hoppen i 2010. Mira og Stephanie Nielsen ved 6-års finalen i 2010. Arkivfoto: JP-Photo.dk Tre danske ryttere tog sig af klassens sidste placeringer. Jessica Vinther Jensen red Valerie (KWPN e. Indoctro/Ahorn) ind på klassens 10. plads med et enkelt nedslag i hovedrunden. Et flot resultat af den unge rytter, som i år blot fylder 19 år.  Jessica blev tæt forfulgt af Karina Truelsen på Clausewitz N (Holst. e. Corrado II/Alcatraz) og Martin Dinesen Neergaard på Zilagro (KWPN e. Hors la Loi II/Cavalier) på hhv. 11. og 12. pladserne, begge med et enkelt nedslag i hovedrunden.  I lørdagens 1.45m Medium Tour Finale, red Jessica Vinther Jensen igen overbevisende. Denne gang på Levante (Old. e. Landor S/Wendekreis). Her rakte en fejlfri hovedrunde i en god tid til en 4. plads. Karina Truelsen måtte igen se sig slået af sin unge landsmand, denne gang med 0,10 sekund. Karina red Caput (DV e. Casir Ask/A'Khan Z opdrætter Andreas I. Rudbæk) og sluttede på 5. pladsen.  Martin Dinesen Neergaard kunne i lørdagens Small Tour 2nd Qualifier ride Zürich W ind på andenpladsen, knapt slået af irske Alex Duffy. Karina Truelsen og Cassano tog sig af 8. pladsen.  Se alle stævnets resultater i dette link