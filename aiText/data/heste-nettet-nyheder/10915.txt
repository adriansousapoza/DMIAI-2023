Studie om bomløse sadler og islandske heste   Fagligt
2014-08-14T20:35:23
I det nyeste nummer af magasinet "The Horse" har den amerikansk fødte journalist/freelance skribent Christa Lesté-Lasserre, skrevet en artikel baseret på et schweizisk studie/forsøg om bomløse sadlers effekt på islandske heste. En gruppe forskere fra Schweiz har fokuseret på forskellige sadlers påvirkning eller mangel på samme i forhold til hestens bevægelsesmønster. En af forskerne i gruppen er Katja Gester-von Peinen, DVM, som er klinisk forsker i "Department of Sports Medicine at det Equine Clinic of Vetsuisse Faculty in Zurich". Forskerne ønskede at teste forskellige sadlers påvirkning på islandske heste, netop fordi de islandske hestes skulderbevægelse og forbensaktion spiller nøje ind i deres unikke gangart tølt, hvor hesten netop skal have maximal skulderfrihed i denne gangart. Forskerteamet bag undersøgelsen undersøgte både bomløse sadlers påvirkning samt sadler med træboms påvirkning og nåede frem til, at de bomløse sadler gav den største punktuelle tryk-påvirkning og var dårlige til at fordele rytterens vægt over hesten end sadler med træbom gjorde. Forskerteamet ville gerne myten om de bomløse sadlers evne "til at kunne passe enhver islandsk hest" og "at en bomløs sadel giver mere bevægelsesfrihed" til livs, og deres studie viste netop dette. I deres studie Geser-von Peinen og hendes kolleger undersøgte 12 islandske heste på et skridtbånd i skridt og tølt, mens de blev redet af 2 forskellige ryttere med forskellig vægt. En rytter på 65 kilo og en rytter på 75 kg. Hestene blev testet med en almindelig dressursadel med træbom, med en klassisk islandsk sadel med træbom og en bomløs sadel. Under testen af alle de 3 sadler målte man sadlernes trykfordeling, bevægelsesfrihed i skulder/forben og knoglernes bevægelsesmønster. Den bomløse sadels test viste tydeligt, at der var en stor koncentration af vægt på den forreste del af hestens rygsøjle og ofte direkte på ryggens hvirvler. Testen af sadlerne med bom af træ viste at koncentrationen af trykket over hestens ryg blev fordelt mere jævnt over hele bærefladen, men med mere tryk på den bagerste del af hestens rygsøjle. Der var ingen forskel i testen om hestens skulder/forbens bevægelsesfrihed på den bomløse sadel og de to sadler med træbom. Forsøget/Studiets pointe blev ifølge forskergruppen og Geser-von Peinen, at ryttere nøje skal vælge sadel basseret udfra kriteriet "hvordan sadlen passer til den enkelte hest samt fordelingen af trykket på hestens ryg i stedet for hvordan rytteren TROR at sadlen kan give hesten mere bevægelsesfrihed ligegyldig hvilken disciplin man som rytter bruger sin hest til eller hvilken hesterace man rider".   Forsøget viser at det gør ingen forskel om det er en islandsk hest eller enhver anden hesterace, så SKAL sadlen passe til den enkelte hest.   Forsøget viste også, at ryttere skal være meget opmærksomme og forsigtige med det tryk, som sadlen/rytteren udsætter hesten for når det handler om de bomløse sadler. For forsøget viste tydeligt, at "problemet med bomløse sadler er at de IKKE trykfordeler på hele hestens ryg, som en bomsadel gør".   Forskerteamets holdning er, at bomløse sadler på islandske heste ikke er det bedste valg fordi de netop ikke giver en bedre skulder/forbens bevægelsesfrihed end andre sadler gør og fordi den bomløse sadel ikke formår at udligne/fordele rytterens vægt over en større bæreflade men netop bliver meget punktuel i trykket oftest med for stor belastning på den forreste del af hestens ryghvivler.   Forskerteamets forsøg/studie blev udgivet i "The Veterinary Journal".   Artiklen kan læses i sin fulde længde her: www.thehorse.com/articles/34359/how- do-different-saddles-impact-horses- movement   Foto: Snugg fra Grundet hus med Jóhann R. Skulason til NM 2014 - billedet er ikke afhængig af den originale artikel.  