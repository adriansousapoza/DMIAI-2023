Totilas tilbage til Gal?
2012-02-09T15:56:40
Den tyske nyhedsportal KleineZeitung bragte i går nyheden, at Totilas måske igen skifter nationalitet. Denne gang er det Edward Gals nye østrigske sponsor, våbenproducenten Gaston Glock. Glock skulle efter rygtet at dømme, ligge i forhandling om verdenshesten, som KleineZeitung anslår ligger i 15 millioner euro.  Salget af Totilas er dog ikke bekræftet af hverken Schockemohle eller Matthias Rath. Alexander Matthias Rath som har været rytter på Totilas efter Schockemohles køb, har haft lidt samarbejdsvanskeligheder med den eksplosive hingst, hvilket bl.a. kom til udtryk ved den forgangne hingstefremvisning hos Schockemöhle.   Edward Gal og Totilas udgjorde sammen en uovervindelig ekvipage, med VM guld i 2010, EM guld i 2009 og vinder af World Cup finalen 2010. Derudover ligger parret inde med historiens højeste score i Grand Prix Kür på 92,3 %.  Gaston Glock indgik i sidste uge en 10-årig sponsorkontrakt med Hans Peter Minderhoud, Edward Gal og deres træner Nicole Werner. I samme åndedrag indkøbte Glock KWPN avlshingsten Tango, der udgør Minderhouds første hest.