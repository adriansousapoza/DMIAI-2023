Historisk Islandsheste Show i Sagnlandet Lejre
2012-08-04T08:30:46
I weekenden 25-26 august 2012 afholder Lokalklubben Geysir Historisk Islandsheste Show i Sagnlandet Lejre, Slangealleen 2, 4320 Lejre.   Der bydes på opvisninger med bla: Jernalderryttere Vikinger Middelalderryttere fra Kong Valdemars Venner Landbofolk som kører deres heste for vogn Postryttere Damesadel ryttere Ridende islandske præster Nutidsryttere som fremviser dressur, gangarter, spring, hingste, kvadrille og øltølt   Rundt om i hele Sagnlandet kan man møde islandske heste og deres ryttere i deres historiske baser og opleve den unikke stemning som disse heste og ryttere giver Sagnlandet i de 2 dage arrangementet varer.   Der er også en markedsplads med boder som sælger varer som har relation til Island og den Islandske hest.   Der er gratis trækketure til børn.   Arrangementet er det eneste af sin slags i Danmark og Lokalklubben Geysir er stolte af at kunne præsentere op mod 100 heste og ryttere, som alle brænder for den samme passion: Den islandske hest og at fremvise dens mere end 1000 årige historie gennem opvisninger og shows i de pragtfulde historiske rammer, som Sagnlandet byder ind med.   Så kom ud og oplev den islandske hest og ryttere fra hele Sjælland til Historisk Islandsheste Show.   Foto: Henriette Andersen - billedet viser en islandsk postrytter fra HIS 2009