Clear rounds og Lucky Loosers
2016-12-10T20:38:01
Dagens sidste finale klasse rides I grupper. De 57 starter er inddelt i 12 grupper, hvorfra vinderen af gruppen går direkte til omspringning. Derudover går de tre bedste fra det resterende felt i omspringning, så vinder man ikke gruppen er alt ikke tabt.   Banen i hovedrunden giver mange udfordringer i denne klasse, og de 14 spring står kun sjældent helt urørt. Således er det også muligt at komme direkte i omspringning efter en halvdårlig runde, blandt andet kommer en ekvipage direkte i omspringning trods 12 fejl.   Femten ryttere er altså klar til start i omsprigningen, og dermed med i kampen om de flotte præmier. Mikkel Laursen er første rytter på banen, og lægger fint fra start med en fejlfri runde i tiden 34.98. Omspringningen når desværre aldrig at blive helt spændende for publikum, der er ikke de store satsninger og overraskelser, og klassen vindes af Emile Louis Hartmann på hoppen Cosma Shiva S. Cosma er en kun 8. årig hoppe efter Coronet´s Stern med Libero H til Morfar. Andenpladsen tages af Robin Grauff Jacobsen på den talentfulde Handybeat, der kommer fejlfrit gennem banen i tiden 34.47 sek. Også Handybeat er 8 år. Handybeat er efter Heartbeat og med Diamant De Semilly som Morfar.   Tredjebedst placeres Benedikte Rie Truelsen, der ligeledes rider fejlfrit på hoppen Cassina Z i tiden 34.87 sek. Cassina Z er efter Cassini I, med Voltaire til Morfar.   De resterende placeringer kan ses her.