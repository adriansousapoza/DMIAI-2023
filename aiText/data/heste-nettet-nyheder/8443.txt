Schou & Skouboes Champion FP til Ehning
2012-01-09T21:47:18
Den nu 12-årige Champion For Pleasure blev indkøbt til hingstestationen Schou & Skouboe i 2009 og siden kåret i Dansk Varmblod.  Champion For Pleasure (Hann. e. Champion du Lys/For Pleasure/Don Carlos) var indtil da ejet af Paul Schockemöhle og havde på hans station virket som avlshingst sideløbende med en karriere i springsporten.   Andreas og Christian Schou har nu valgt at lade Marcus Ehning overtage tøjlerne på den talentfulde vallak. Ehning har allerede haft Champion F.P. i en tid for at afprøve potentialet i partnerskabet og muligvis får omverdenen allerede indblik i dette ved det femstjernede internationale stævne i Leipzig om mindre end 2 uger, hvor Ehning ifølge Christian Schou overvejer at medbringe Champion For Pleasure.   Med Champion F.P.'s morfar For Pleasure, fejrede Ehning store triumfer på alverdens konkurrencebaner. Højdepunkterne var bl.a. holdguld ved OL i Sidney 2000, EM i 1999 og 2003 samt individuel bronze ved EM i 2003.   På hingstestationen Schou & Skouboe er Champion For Pleasure er stadig avlerne til rådighed gennem frostsæd.