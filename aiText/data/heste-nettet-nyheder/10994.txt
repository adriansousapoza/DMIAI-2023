U25 dressurrytterne kan vinde GlobalConnect U25 Trophy
2014-09-21T10:45:01
U25-dressurrytterne dyster i GlobalConnect Grand Prix og Freestyle ved JBK Horse Shows. Og som ekstra belønning venter GlobalConnect U25 Trophy til de tre bedste ekvipager!    JBK Horse Shows dedikerer i 2014-udgaven den første uge af stævnet til de unge ryttere når der afvikles international junior & youngrider dressur og springning.    Nu krydrer JBK Horse Shows programmet med endnu mere ungdomsdressur - denne gang U25 international dressur den 17.-18. oktober.   Der venter U25-rytterne en særdeles attraktiv udfordring når de har mulighed for at ride med i GlobalConnect Grand Prix og Freestyle fredag den 17. oktober og lørdag den 18. oktober. De tre bedst placerede ekvipager bliver belønnet med GlobalConnect U25 Trophy i form af en ekstra pengepræmie.    GlobalConnect U25-dressuren har en samlet præmiesum 40.000kr eller 5.333 Euros.    Forsidefoto: Daniel Bachmann og Dark Diamond under U25 i 2013. JP-Photo.dk