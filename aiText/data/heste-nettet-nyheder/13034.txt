McLain Ward suveræn vinder af World Cup finalen anno 2017 i Omaha!
2017-04-03T23:46:31
McLain Ward fik holdt sine egne nerver i ro på den nervepirrende finaledag til Longines FEI World Cup. Efter to fantastiske fejlfrie runder, kunne McLain Ward kalde sig World Cup finale vinder anno 2017 på sin helt igennem fantastiske hoppe HH Azur i nat dansk tid i Omaha.  Det var uden tvivl en dag, som længe vil blive husket i McLain-teamet. Den 41-årige amerikaner tog en af hans mest præstigefyldte titler til dato, sammen med en af de heste, som rigtig mange holder af på den internationale scene.  Det lykkedes parret at vinde begge kvalifikationer torsdag og fredag, og efter at de red fejlfrit i begge runder i nat, havde de ikke lavet en eneste fejl i dette års finale! Banedesigneren Alan Wade fra Irland havde lavet to rigtig gode baner på finaledagen. I nattens finale lykkedes det 7 af de 26 ryttere at ride fejlfrit i begge runder. Fejlene var spredt rundt på den tretten forhindringer lange bane, men som forudset havde mange problemer på den sidste linje, der bestod af en lodret til en stor okser med en grøn hæk under, og det blev efterfuldt af en lodret med vand under. På den sidste afstand var der enten 5 lange eller 6 korte galopspring på en bøjet linje, og den endte med at volde rigtig mange problemer, bl.a. fordi en anden forhindring på banen tvang rytterne til at ride på et mere bøjet spor.  Også trekombinationen gav et par enkelte problemer.  Nogle af de fejlfrie i første runde var Lorenzo De Luca fra Italien, Kevin Staut fra Frankrig, Simon Delestre fra Frankrig, Meikel van der Vleuten fra Holland og Leopold van Asten også fra Holland samt Sergio Alvarez Moya fra Spanien, hvilket lagde pres på de følgende ryttere. Den, indtil i nat, regerende World Cup mester Steve Gueardat fra Schweiz rev den midterste del af trekombinationen på den helt igennem fantastiske Bianca. Bianca er stadig i gang med at få rutine på det højeste niveau, og den manglende rutine var med til at de sammenlagt fik en score på 12 fejl før den sidste og afgørende runde.  Henrik von Eckermann fra Sverige havde også en lettere urutineret hoppe med sig - 11-årige Mary Lou - men det var ikke skyld i fejl hos dem, og det gav endnu en fejlfri runde og lagde dem foreløbigt i spidsen med 8 fejl.   De efterfølgende ryttere Guido Klatte Jr. fra Tyskland og Martin Fuchs fra Schweiz fik begge en bom. Romain Duguet fra Schweiz havde også taget en lettere urutineret hest med sig til dette høje nveau, men også her fik Romain guidet sin hoppe Twentytwo des Biches til en fejlfri runde - dette gav dem en foreløbig 1. plads med samlet 4 fejl. Presset var lagt på næste rytter, Gregory Wathelet fra Belgien på Forlap, der lå samlet to'er med 3 fejl inden runden. Men desværre kom vallakken i krydsgalop ud af hjørnet til dobbeltspringet, der lå som spring nr. 4. Det betød, at bommen faldt på indspringet og det gav dem samlet 7 fejl.  Sidste rytter på banen var McLain Ward, som havde muligheden for at holde føringen frem til anden runde, hvis han lavede endnu en fejlfri runde - der var ovenikøbet plads til nogle få tidsfejl. Da han på hjemmebane leverede endnu en fejlfri runde på HH Azur, holdt han sin position frem til dagens anden og afgørende runde.  Til anden runde var der 12 forhidnringer og i alt 15 spring, som ekvipagerne skulle igennem før der var fundet en vinder. Efter fejlfrie runder fra Lorenze de Luca, Kevin Staut, Meikel van der Vleuten, havde de bedst placerede ryttere fået en indikation af, hvordan anden runde skulle gribes an - da Steve Guerdat red en fejlfri runde på Bianca og dermed sluttede på samlet 12 fejl, så var det helt sikkert at der ikke var plads til fejl hos de resterende ryttere, hvis de ville ligge i toppen.  Guido Klatte Jr. - der kun er 21 år - overraskede, da han red endnu en fejlfri runde på Qinghai, og sluttede som den bedste tysker på en 6. plads med i alt 11 fejl. Både Sergio Alvarez Moya på Arrayan og Martin Fuchs på Clooney red fejlfrit, og var derfor lige foran Guido med samlet 9 fejl. Men de blev hurtigt overhalet af Henrik von Eckerman, da han som næste rytter red fejlfrit og dermed foreløbigt sikrede sig 1. pladsen.  Gregory Wathelet havde en mulighed for at komme op på podiet - men desværre faldt der en bom i midten af trekombinationen, og de sluttede med i alt 11 fejl.    I takt med at finalen var ved at nå sin ende, var der kun to ryttere der kunne gøre noget mod Henrik von Eckermanns foreløbige position. Den første var Romain Duguet - også i denne runde lykkedes det Romain at lavere en super runde, og han gik direkte i ny førerposition.  Så var der kun en rytter tilbage. McLain Ward på HH Azur. Luften var tyk af forventninger og håb om en hjemmebanesejr, da parret startede en af deres vigtigste runder i deres liv indtil videre. HH Azur legede med banen, og da parret havde krydset sidste forhindring, slap McLain tøjlerne i glæde, efter at have redet endnu en fejlfri runde og dermed sikret sig World Cup trofæet anno 2017!   Det er muligt at se det samlede resultat HER.  Det er muligt at se resultatet for kun søndagens runde HER.   Kilde: worldofshowjumping.com