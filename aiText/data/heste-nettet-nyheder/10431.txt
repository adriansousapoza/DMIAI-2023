Kimi Nielsen er pr. 1. januar 2014 udnævnt til Elite- & Talentchef Dressur
2013-12-24T12:48:39
Dansk Ride Forbund har pr. 1. januar 2014 udnævnt Kimi Nielsen til Elite- & Talentchef for Dressur. Kimi har været tilknyttet dressurlandsholdet som Chef d'equipe siden OL i Hongkong 2008.   Funktionen som Chef d'equipe for seniorlandsholdet bliver fortsat en væsentlig del af jobbet for Kimi Nielsen. Dansk dressursport har opbygget et stærkt fundament nationalt og internationalt, ikke bare på ryttersiden, men også på ledersiden og som stævnearrangør. En af Kimis opgaver bliver at fastholde og udbygge dette stærke fundament.   Kimi har i det seneste år været ansat som Elite - & Talentkoordinator i Dansk Ride Forbund. Med udnævnelsen til Elite- & Talentchef skal Kimi udover at være Chef d'equipe også varetage den daglige ledelse af landstrænerne, udarbejdelse og implementering af strategi og handlingsplaner, varetage samarbejdet med Team Danmark m.v.    Kilde: DRF  (Arkivfoto: JP-Photo)