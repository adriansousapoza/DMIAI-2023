Føl forsøgt stjålet fra fold
2017-06-17T13:07:44
Torsdag forsøgte udenlandske mænd at stjæle hesteejer Maria Petersens netop nyudstillede føl fra folden hjemme hos hende selv, men takket været advarslen fra en hund og urolige hopper, tog hun gerningsmændene på fersk gerning, som stak af uden føllet. Flere avlere på Fyn har angiveligt haft besøg af mændene, som nu er meldt til politiet   Tyveri af heste sjældne Lejlighedsvist hører man om hesteejere, der har fået stjålet heste, men heldigvis hører det til sjældenhederne i Danmark. Det stigende antal udenlandske kassebiler der kører rundt i landet, er dog ofte en kilde til ekstra bevågenhed. Det har Maria Petersen nu måtte sande, da hun i torsdags fik sig en rigtig slem og rystende oplevelse.    Rystet hesteejer vidne til tyveriforsøg Hesteejer Maria Petersen er rystet. Torsdag eftermiddag forsøgte nogle udenlandske gerningsmænd, nemlig at stjæle det to måneder gamle føl Elektra. Havde det ikke været for hendes uro hos hopperne og labrador, som anede ugler i mosen, og som derfor advarede Maria, ville hun i dag ikke have haft sit føl.   I indhegningen i Hundstrup på Sydfyn går Maria Petersens heste og græsser, og alt ånder umiddelbart idyl - tror hun. Heldigvis er Maria Petersen selv hjemme på matriklen og ikke langt fra at kunne gribe til handling, selvom hun på dette tidspunkt ikke aner uråd at to mænd er ved at læsse hendes føl ind i en grå lastbil med udenlandske plader. Snart hører hun imidlertid larm fra hendes hopper ude på marken, mens hendes labrador løber i den anden retning ud på vejen. Maria Petersen ser ud på marken, men kan ikke se føllet blandt hopperne.   "Jeg kan ikke se mit føl ude på marken, men min labrador løber op ad grusvejen. Da kan jeg så se, at der holder en stor lastbil, hvor de er ved at klappe rampen ned og læsse mit føl. De slipper mit føl i det, de ser mig og skynder sig væk", oplyser Maria Petersen, ti TV2/Fyn.   Heldigvis hjemme Maria er lykkelig for at hun var hjemme da episoden indtraf, og var i stand til at forstyrre mændene mit under deres ugerning. Havde hopperne og hunden ikke fanget Maria Petersens opmærksomhed tidsnok, er hun sikker på, at føllet Elektra ville have været på vej ud af landet nu.   "Hvis jeg var kommet bare fem-ti minutter senere, havde jeg ikke haft mit føl. Det ryster mig allermest, at det sker ved højlys dag. Det kan jeg ikke forstå. Føllene er ikke chippet, før de har været til kåring, så derfor kan de (tyvene, red.) nemt få dem ud af landet, uden de (følene, red.) eksisterer nogle steder". Det er bekymrende, mener Maria Petersen.   Mistænkelig adfærd på dyrskue Maria Petersen har netop haft føllet Elektra og hopperne med på Det Fynske Dyrskue i Odense. På dyrskuet blev der bemærket mistænkelig adfærd fra nogle personer, der viste særlig stor interesse for hestene og udstiller skiltene.   Der gik efterfølgende rygter om at det var udenlandske hestetyve der var på spil, og Maria er nu overbevist om, at denne episode har forbindelse til det der skete hjemme hos hende selv, særligt fordi gården hun har hestene på ligger relativt afsides.   "Jeg tænker, at det kun kan have relation dertil. Ellers ville man ikke ane, at jeg har heste helt herude", fortæller Maria Petersen til TV2/Fyn.   Andre ofre for forsøgt hestetyveri Der er tillige tegn på at Maria Petersen ikke er den eneste hesteejer, der er blevet udset som offer for føltyveri. På Facebook skriver en anden hesteejer Charlotte Kaae Mathiesen fra Rynkeby, at der er andre der også har været udsat for forsøg på føltyveri. Hun har dog ikke selv haft uønsket besøg, men har som en konsekvens flyttet sine egne heste til anden adresse.   Hun opfordrer alle hesteejere til at dele hendes opslag til advarsel og forhåbentlig efterfølgende pågribelse af hestetyvene:   'Vær venlige at ringe eller skrive med det samme hvis i ser en usædvanlig, grå lastbil til heste i området, men også i den øvrige del af Fyn. Efter Dyrskuet har 4-5 udstillere med føl haft besøg af en udenlandsk vogn (polsk--belgisk) med 2-3 personer. De har forsøgt at stjæle føl på Fyn, men det er endnu ikke lykkes. De tager kun føllene. På Dyrskuet var der nogen som tog billeder af den information der stod på dørene til boksen. Her var vores adresser desværre nævnt. Swaantje og Darla er nu flyttet til anden adresse'.   Ingen adresser på navneskilte Tyveriforsøget hos Maria Petersen har sat sine spor: "Jeg er stadig meget rystet og tør ikke køre hjemmefra. Slet ikke, når mine heste er ude. Jeg kan bare ikke glemme hændelsen. At man kan være så fræk at gå ind på andres ejendomme og tag deres dyr",   Maria Petersen har også efterfølgende meldt tyveriforsøget til politiet, som forhåbentlig vil efterforske sagen nærmere. Hun opfordrer desuden til, at udstillernes adresse ikke er synlige fremover på dyrskuet.   Ifølge TV2/Fyn, der har talt med Det Fynske Dyrskue, overvejer de nu at ændre opslagene på næste års dyrskue, så udstillernes adresser ikke længere er offentligt tilgængelige. Måske det burde følges op på andre dyrskuer og følskuer landet over, som også vil være en udstillingsplads for potentielle hestetyve.   Det er en trist udvikling, hvis danske hesteejere også skal til at bekymre sig om at få stjålet heste hjemme på deres egne folde, efter at mange gårde, hestestalde og stutterier på nordsjælland og i andre dele af landet også har været hærget af formodede østeuropæiske tyverier af sadler m.m. Så der er store forhåbninger blandt danske hesteejere om, at det danske politi formår at få stoppet de formodede hestetyve før de for alvor får begyndt.   Se TV indslaget med Maria Petersen fraTV2/Fyn her   Se Charlotte Kaae Mathiesen's opslag på FB her      Forhåbentlig kan danske hesteejere også fremadrettet nyde deres heste og forårets føl, uden bekymringen for, at de risikerer at blive stjålet og ført væk. (Arkivfoto: Tine Lessèl)  