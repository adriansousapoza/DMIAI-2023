Flot kørsel af ungdomslandsholdet til EM i Polen
2014-08-27T09:47:23
Seks unge danske kuske forsvarede de danske farver til EM i Walbrzych-Ksiaz i Polen den 20. til - 24. august 2014.   Alle kuske kørte en flot dressur, og det danske landshold endte da også med at vinde en flot 3. plads i dressurdisciplinen. Bedste dansker var Maria Buchwald, der fik en flot individuel 4. plads.   I maraton kørte alle kuskene rigtigt fornuftigt og sikkert, men desværre nogle sekunder for langsomt til at være med i placeringerne.   I konkurrencens sidste disciplin, forhindringskørsel, var yngste kusk på holdet, Magnus Qvist, første dansker på banen. Magnus havde is i maven og kørte en sikker dobbelt 0-runde i flot tid, der indbragte den unge kusk en flot 2. plads. De lidt ældre kuske viste også overskud og flot kørsel, men igen var de sekunder fra placeringer.   Samlet endte det unge danske hold på en flot 8. plads blandt Europas stærkeste kørselsnationer.   Holdet bestod af: Children driver: Magnus Qvist Junior driver: Maria Buchwald og Mikkel Kruse Johansen Young driver: Sofie Amalie Kongsted og Jannich Slot Derudover deltog også young driver Mads Kristiansen individuelt.    Det danske landshold. Foto: Janne Kristiansen