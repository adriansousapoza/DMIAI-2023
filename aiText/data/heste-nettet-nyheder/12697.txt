Dufour vinder Bestsellers Olympiske Håb
2017-01-07T23:24:02
Cathrine Dufour vandt prisen 'Bestsellers Olympiske Håb' ved DR TV's store sports galla show lørdag aften i Messecenter Herning. Prisen betyder økonomisk støtte frem mod de Olympiske Lege i Tokyo i 2020   Dufour vandt foran andre topatleter Sidst på året 2016 blev det offentliggjort at Dufour var nomineret til Bestssellers Olympisk Håb, som betyder økonomisk støtte frem mod de kommende Olympiske lege i Tokyo 2010. Det var så her til aften at vinderen skulle findes og prisen uddeles ved Sport 2016 - DRs store Sportsgalla show. 2016.   Dufour var i skarp konkurrence med andre stærke bud på prisen, men det var altså Cathrine Dufour der løb med sejren, ligesom det samme aften, kort tid forinden var para dressurrytteren Stinna Tange Kaastrup, der modtog Kulturministerens Handicap Idrætspris. (se her).   Dufour indlemmes således i den fornemme række af talentfulde unge og lovende atleter, der har vundet prisen Bestsellers Olympiske Håb.   Et forbillede for kommende ryttere og atleter Dufour var den yngste deltager på det danske dressur landshold ved OL i Rio i sommers, men samtidig den rytter på holdet der gjorde det bedst.   Dufour tildeles Bestseller prisen for hendes vindende personlighed, uselviske tilgang til sporten og sine flotte resultater, udfra hvilke hun er et fantastisk forbillede for Danmarks kommende generationer af ryttere og atleter generelt.   Dufour takkede efterfølgende for prisen med ordene: "Wow ....Det er virkelig vildt det her. Jeg vil naturligvis gerne sige en stor tak til hele mit team, til min mor og far, til træner Rune Willum, til de bedste sponsorer og til alle mine veninder, som bare altid er der.Uden jer, så havde det aldrig nogensinde været muligt for mig at opnår nogle af mine største drømme. Det har været en helt vild rejse og jeg har nydt at dele den med alle dem som har fulgt mig og Cassidy"   Til sidst takkede Dufor Bestseller for prisen og for den forskel det vil gøre for hende selv og hendes team.   Cathrine Dufour's præstationer Cathrine var yngste deltager på det danske dressurhold ved OL i Rio, og hun endte også som bedst placerede dansker med en flot individuel 13. plads. 2016 var Cathrines første år som seniorrytter, og om 4 år til OL i Tokyo forventes Cathrine at blive ankerkvinde på det danske hold.   Hun har i ungdomsårene vundet adskillige medaljer ved EM, herunder 3 af guld. Ud over sin egen karriere bruger Cathrine også sin tid som ung-domstræner for talenter i pony- og juniorrækkerne og har allerede elever med EM-medaljer.   Bestseller Prisen Det er ottende gang, at Bestseller uddeler prisen, som gives til en ung og lovende dansk atlet med en positiv attitude, olympiske drømme og med stort potentiale inden for sin sport. Bestseller uddeler prisen, som en del af det olympiske samarbejde med Danmarks Idræts-Forbund og Team Danmark. Med prisen følger DKK 100.000 inklusiv et tøjsponsorat på DKK 25.000. Støtten skal hjælpe vinderen på vejen mod at opfylde hans eller hendes olympiske drømme.   Et stort tillykke til Cathrine Dufour fra redaktionen på Heste-Nettet!        Cathrine Dufour og Cassidy  