Anky og Salinero tilbage på OL-holdet
2011-12-05T18:41:51
Deltagelse ved OL i London 2012 er langsomt, men sikkert ved at nærme sig den hollandske ekvipage, Anky van Grundsven og Salinero.  I den forgangne weekend vandt hun med Salinero Grand Prix Kür med 79 % til det firestjernede CDI stævne i Salzburg, Østrig.  Anky har derudover i 2011 deltaget ved CDI stævne i Falsterbo og Donaueschingen og med disse resultater er hun nu tilbage på det hollandske OL A-hold.  I 2010 da det hollandske dressurhold var på sit højeste, vandt de holdguld ved Verdensmesterskabet. Siden har salget af Totilas og Sunrises skade været medvirkende til at det hollandske hold måtte tage til takke med holdbronze til Europamesterskabet i 2011.  Efter 1½ år med skadespauser til Salinero, ser det nu ud til at Anky er tilbage i storform med den 17 årige hest, hun vandt OL guld med i 2004 og 2008.  Anky van Grundsven lægger dog ikke skjul på, at Salinero kun kommer til start i London hvis han er klar til det, idet Anky også har en OL kandidat i Upido. Salinero er dog i super form og som han går nu, ønsker Anky bestemt ikke at pensionere ham. Hvis Salinero kan sikre en hollandsk holdmedalje, kommer han med, men vi må vente og se, fortæller Anky van Grundsven til Horses.nl Det hollandske OL -hold  Adelinde Cornelissen - Parzival Edward Gal - Sisther de Jeu Anky van Grundsven - Salinero Hans Peter Minderhoud - Tango Hollandsk B-hold  Marlies van Baalen - Phoebe Edward Gal - Next One Sander Marijnissen - Moedwill Hans Peter Minderhoud - Whithne van´t Genthof Jenny Schreven - Krawall   Kilde: eurodressage.com