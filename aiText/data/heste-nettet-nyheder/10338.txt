Mai Tofte Olesen vandt Bundgaard Byg Cup
2013-11-18T10:17:58
Det blev Mai Tofte Olesen og Rustique, der med to flotte Intermediaire-programmer sikrede sig sejren i Bundgaard Byg Cup 2013. Maria Anita Andersen og Karina Lihmskov blev nr. 2, mens Sandra Skodborg Merrald og Weltliebe blev nr. 3. Finalen blev afviklet ved Blue Hors Dressurfestival hos Blue Hors i Randbøl.   Sejr til Mai og Rustique  Det var i sikker stil, at Mai Tofte Olesen og Rustique red sejren i årets Bundgaard Byg Cup i hus. Med sejr i både lørdagens Intermediaire I og søndagens Intermediaire I Kür kom konkurrenterne ikke i nærheden af sejren.   Resultat 1. plads Mai Tofte Olesen (SPR)/Rustique 2. plads Maria Anita Andersen (BIS)/Karina Lihmskov 3. plads Sandra Skodborg Merrald (HVL)/Weltliebe 4. plads Betina Jæger Jensen (AAHR)/Trebiz 5. plads Karsten Hansen (ESRK)/Toftegårds Catalunia 6. plads Michelle Moeslund (KSRK)/Mellemhaves Copperfield 7. plads Kenneth Damgaard (VIR)/Juvel 8. plads Julie Lindgren-Christensen (SPR)/Roberto 9. plads Nicoline Graff (NN)/Sandagergårds Lorentino 10. plads Jim Rasmussen (HRB)/Donna Chiemena 11. plads Terese Tällberg (Sverige)/Bartello 12. plads Linn Ulleberg (Norge)/Stagsted's Fago 13. plads Karina Madsen (RST)/WinnetouBundgaard Byg Cup Bundgaard Byg Cup er en kendt og traditionsrig landsdækkende turnering for ekvipager, der har opnået min. 60 % ved start i en Prix St. Georges ved B-stævner eller 63 % ved start i Prix St. Georges ved C-stævner i kvalifikationsperioden. Bundgaard Byg Cup rides over tre spændende kvalifikationsrunder i Intermediaire I og Intermediaire I Kür. De 20 bedste ryttere går videre til finalen for at dyste om den prestigefyldte titel som vinder af Bundgaard Byg Cup. Bundgaard Byg Cup er en hæderkronet turnering igennem mere end 10 år, og firmaet har bygget utallige ridehaller og stalde til dansk ridesport. Bundgaard Byg giver ridesporten en spændende og interessant turnering, samt en kyndig partner, når der skal bygges til heste og ryttere.    Kilde: DRF  Mai Tofte Olesen og Rustique (Arkivfoto: JP-Photo)  