Anerkendelse til dansk avlet hest
2011-02-02T21:09:15
Den imponerende røde vallak der med sin engelske rytter Laura Bechtolsheimer i år 2010 blandt andet viste sit værd ved verdensmesterskaberne i dressur, og med sin rytter ligger nummer tre på verdensrangliste i dressur, modtog fornyligt endnu en hyldest. Hesten der er tale om er Mistral Højris avlet af Betty Rasmussen, Varde. The British Dressage Supporters Club afholdt fornyligt general forsamling i London. For andet år i træk blev der uddelt anerkendelser til hesteejere fordelt på to kategorier. Det var her familien Bechtolsheimer, de nuværende ejere af Mistral Højris, modtog deres hyldest for Mistrals bidrag til engelsk ridesport i 2010. Laura Bechtolsheimer er efter si succes med Mistral desuden blevet udævnt til "mest succesfulde rytter i England nogensinde". Kilde: Eurodressage.com