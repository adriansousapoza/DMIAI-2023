Svensk sejr i Special
2012-10-21T12:59:59
Ved JBK Horse Shows, Odense, har vi i Arena Fyn netop afviklet en Grand Prix Special, sponsoreret af Odense Congress Center, med svensk sejr til følge.  Vinder af klassen med 68,178 % blev svenske Mattias Jansson med Brisbane e. Briar/Amiral. Mattias havde en sikker tur med højdepunkter i passage, som blev vist med stor løft og aktion. Brisbane høstede ligeledes høje point for galoppiruetterne, der var perfekt centreret.  svenske Mattias Jansson med Brisbane (JP-Photo)  Bo Høstrup og Cajo e. Cameron/Calato imponerede med en flot passage og stor løft og kvalitet i piaffen. Et ridt uden nævneværdige fejl resulterede i 66,867 % og en placering på andenpladsen.  Bo Høstrup og Cajo (JP-Photo)  Tredjepladsen gik med 65,378 % til Marlies van Baalen og BMC Everthing Is Possible e. Ehrentanz I/Florestan I. Marlies red et pænt program, dog kunne lidt mere bæring og udtryk i passagen ønskes.  Den unge U25-rytter Sofie Jeppesen lagde stærkt ud i hendes program, med et harmonisk og stabilt program. Desværre indløb flere fejl, et galopanspring i travøgning, kiks i etterchangementerne og et galopanspring mellem R & S, som kiksede pga. hensynsløse publikumsgæster, der ikke nærede den respekt for rytteren, at vente med at finde deres pladser på nederste række, til rytteren var færdig med sit program.  Resultatet af klassen kan ses her: results.scgvisual.com/2012/odense/ r8.html