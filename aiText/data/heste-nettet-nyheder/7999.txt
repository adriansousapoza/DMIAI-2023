Haflingermesterskaberne 2011
2011-08-29T10:15:23
Det første haflingermesterskab blev sidste weekend afholdt i Haderslev på Louiselund Ridecenter, hvor solen skinnede om kap med pelsen på de næsten 60 heste som deltog hen over weekenden. Mesterskaberne bød på flot ridning og veltrænede heste, og der var masser af drama og spænding om podiepladserne helt til det sidste. Hanne Bosack og Anna vandt guld, mens Marianne Hejlsberg på Starka af Lille Rosenlund fik sølv, og Jannie Søby Gylling på Alvin Kastanjegård vandt bronze i dressur for voksne. Blandt børnene blev Anne Rafn på Lucky Danmarksmester i dressur med Nanna Frost Larsen og Grey Star som nummer to og Eline Kirstinesgaard og Akita Egemosegaard som nummer tre. I spring vandt Anna Møller på Bella Cypressgaard I, Lotte Christiansen og Nich Kastanjegaard tog sølv og Signe S. Andersen på Anzit Rundhøj bronze. www.haflingersport.dk