Endnu en top OL-hest til dansk dressur
2017-04-04T03:08:29
Den internationale tophest og OL hest Arlando N.O.P. er netop solgt fra holland til den danske U25 rytter Anna Zibrandtsen, og er ligesom købet af den britiske OL hest Atterupgaards Orthilia, endnu en styrkelse af dansk top dressur, der lover godt for det danske dressurlandsholds medalje chancer i den nærmeste fremtid   Forøgede muligheder for de danske dressurryttere Der er ambitioner at spore i starten af 2017 blandt de danske top dressurryttere. Der sker samtidig forskydninger i styrkeforholdet blandt de førende europæiske dressurlandshold, der kan øge de danske chancer for medaljer i de kommende konkurrencer, heriblandt det kommende EM for hold i Gøteborg.   Først kom Atterupgaards Orthilia til Danmark, der har været den britiske landsholdsrytter Fiona Bigwood's OL og første hest, og som skal være hesten der forhåbentlig skal indfri Agnete Kirk Thingaard's drømme (se her), og nu kommer der så kommet endnu en international top hest til Danmark, denne gang fra Holland.   Det drejer sig om den 12-årige KWPN-hingst Arlando N.O.P. (e. Paddox / Mytens xx / Nurprimus), der ifølge det hollandske magasin De Hoefslag, er solgt til den danske juniorrytter Anna Zibrandtsen, efter forlydende med Helgstrand Dressage som formidler.   Arlando nr. 13 på verdensranglisten Arlondo er ingen hvem som helst, men har på det seneste været et stærkt kort på det hollandske landshold. Hingsten var ligesom Atterupgaards Orthilia OL deltager ved olympiaden i Rio i sommeren 2016, hvor hingsten med hollandske Diederik van Silfhout i sadlen, opnåede en placering som nummer 11. individuelt og nr. 4. for hold. Desuden vandt ekvipagen bronze for hold ved VM i Caen, og EM gild for hold i Aachen, men har ikke været til start siden november 2016 i Stockholm.   På den seneste FEI verdensrangliste, ligger den hollandske ekvipage nr. 13.   Anne Zibrandtsen om Arlando Nu skal hingsten give danske Anna Zibrandtsen mere Grand Prix-erfaring og må på sigt kunne anses som en mulig medspiller på det danske dressurhold.   Anna Zibrandtsen, der er bosiddende på Bregnerødgård i Birkerød på Nordsjælland, er endnu U25 rytter, men det har ligesom for Sine Kirk Thingaard været et mål for U25 rytteren, at finde en erfaren Grand Prix hest af høj kvalitet som fremtidig satsning.   Da muligheden bød sig, for at prøve den 12-årige Arlando, var Anne derfor klar til at tage turen helt til Holland for afsøge om dette var hesten for hende. I et interview med den unge rytter til Rider2Horse oplyser Anna Zibrandysen: "Det var "kærlighed efter første prøvetur", og efter et par ture mere, var det klart at Anna meget gerne ville have Arlando hjem i stalden på Bregnerødgård. Selvom Arlando er uddannet og redet af Diederik, og knapperne selvfølgelig ikke sidder ens, så fortæller Anna at Arlando virker nem og ukompliceret at overtage, og at fornemmelsen i sadlen er fantastisk.   Jan Brink underviser på Bregnerødgaard Nu glæder det om at få hingsten hjem og få samarbejdet op at stå, så de sammen kan fintune kommunikationen imellem dem. Her har Anna Zibrandtsen heldigvis god hjælp at hente. Den erfarne svenske dressurrytter og træner Jan Brink har nemlig siden Anna´s juniortid været fast træner for den unge rytter, Jan Brink kommer hver 14. dag til Bregnerødgård, hvor han træner Anna med hendes heste i 2 dage ad gangen.   Det er samtidig besluttet at den nye ekvipage skal satse fokuseret på sporten, hvilket betyder, at Arlando ikke fremadrettet vil være til rådighed for avlere, men alene skal fokusere på ridningen.   Positiv melding ifølge den ny landstræner Vores nye dressurlandsholdstræner Nathalie zu Sayn-Wittgenstein skulle ifølge Rider2Horse allerede være informeret om den nye konstellation: "Det bliver et rigtig spændende nyt samarbejde mellem Anna og Arlando. Ekvipagen skal jo bare have tiden til at finde rigtigt sammen og lære hinanden at kende, og så håber vi på, at de også kan blive en del af det danske team på sigt", fortæller Nathalie. Den nye landsræner er netop hjemvendt fra sin første officielle senior træningssamling og premieren på U25 samling nogensinde, så der sker også rigtig meget på denne front indenfor dressursporten for tiden.   Styrkelse af den danske dressur top De seneste to erhvervelser af udenlandske topdressur og OL-heste fra henholdsvis Holland og Storbritannien, som følge af danske dressurrytteres storindkøb efter topheste i udlandet, lover godt for Danmark i de kommende internationale holdkonkurrencer.   Både Storbritannien og Holland, som er årlange seriøse kompetanter for Danmark i holddressuren, har slået de danske deltagere de sidste mange gange. Med salget af to så betydelige heste til Danmark, samtidig med at Storbritanniens legandariske Valegro er gået på pension, må både Holland og Storbritannien se sig svækket for tiden, selvom de har masser af gode ekvipager at tage af. Bl.a er Charlotte Dujardin startet op på nye unge heste (se bl.a. her) og Fiona Bigwood vil for en tid hellige sig sin familie med danske ægtemand Anders Dahl, og tillige starte ud med nye ungheste ( se her). Det giver Danmark øgede medalje chancer.   Nye muligheder for det danske landshold Mulighederne for at sammensætte et dansk hold bliver samtidig større for den nye landstræner, og konkurrencen blandt pladserne skærpes betydeligt for rytterne, som virkelig må lægge sig i selen og arbejde seriøst og målrettet, såfremt de skal sikre sig en plads på landsholdet.   Med så mange gode unge danske ryttere på vej med gode internationale heste, så lover fremtiden for de danske dressurlandshold rigtig godt. En vanskelig balance at skulle afvægte for Nathalie, der er helt ny i jobbet, men på samme tid er det også en ønskeposition for den nye landsholdstræner at stå i fra starten af, med så mange lovende ekvipager og muligheder at tage udgangspunkt i.   Det bliver spændende at se hvad det kan udmønte sig i, allerede ved det kommende EM stævne i Gøteborg.      Anna Zibrandtsen på Holsteins Florido i Intermediare I, ved JBK Horseshow i 2016 i Odense (Arkivfoto: Jp-photo.dk)