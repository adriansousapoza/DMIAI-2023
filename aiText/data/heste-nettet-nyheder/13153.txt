Laura Graves sender USA i front ved Nations Cup
2017-06-24T13:29:57
USA har lagt sig i spidsen for Nations Cup's 4. afdeling i Rotterdam foran Holland og Sverige, efter afviklingen af den femstjernede CDIO Grand Prix, efter at 29-årige Laura Graves på Verdades med et flot ridt sikrede sig sejren i klassen og landsmanden Olivia Lagoy-Weltz tog sig af tredjepladsen på DV-hesten Lonoir. Et plaster på såret for det amerikanske hold som i dyrelægetjekket mistede en ekvipage   Moralsk oprejsning i den amerikanske lejr Der var velfortjent jubel i den amerikanske lejr, da den 29-årige Laura Graves på Verdades tog sejren i den femstjernede CDIO Grand Prix i Nations Cup's 4. afdeling, og landsmanden Olivia Lagoy-Weltz tog sig af tredjepladsen på Dansk Varmblod hesten Lonoir.   Med resultatet blev stemningen i den amerikanske lejr løftet betydeligt fra tidligere på dagen, hvor den rutinerede OL-hest Legolas, som rides af Dawn White O'Connor blev elimineret i dyrelægetjekket. Den tredje amerikanske rytter ligeledes 29-årige Kasey Perry-Glass på endnu en dansk hest, nemlig Gørklitgårds Dublet, endte på en 9. plads i klassen.    Laura Graves og Verdages i super flot og sikkert program Med et fejende flot, veldisponeret og flydende og næsten helt fejlfrit program, sikrede Laura Graves og Verdades sig en overbevisende sejr i Grand Prix klassen, der af dommerne blev belønnet med hele 79,46%. Madeleine Witte-Vrees på KWPN-hingsten Cennin sikrede sig andenpladsen og det bedste hollandske resultat med en score på 75,66%. Tredjepladsen blev så igen amerikansk med Olivia Lagoy-Weltz på Lonoir med en score på 74,580 %.   Bedste svenske rytter kom ind på 4. pladsen med Therese Nilshagen på Oldenburg hesten Dante Weltino, og med de øvrige hollandske ryttere på 5-7. pladsen og først på 8. pladsen kom den første britiske rytter, nemlig Laura Butler på hanoveraneren rubin Al Asad og med første belgiske deltager Jorinde Verwimp på Tiamo på 10. pladsen. Først på 11. pladsen finder vi den bedste tyske ekvipage, nemlig Anabel Balkenhol på Dablino FRH.   USA fører holdkonkurrencen Med 7 deltagende lande I Rotterdam, og hvor USA er titelforsvarer fra sidste år udgør den øjeblikkelige stilling for hold efter Grand Prix'en følgende: USA: 225,5560 point Holland: 222,080 point Sverige: 206,760 point Tyskland 206,300 Storbritannien: 205,340 Belgien: 202,640 Frankrig: 197,300 Se de individuelle resultater fra konkurrencen her   Lørdag aften rides den sidste afdeling af konkurrencen nemlig Grand Prix Kür, som nok skal byde på mere første klasses dressur underholdning.      Laura Graves på Verdades i Rotterdam (Foto: Tine Lessèl)