Fortløbende licenser med virkning fra januar 2021
2020-11-27T21:09:44
Pr. 1. januar bliver alle DRF's nationale licenser fortløbende 12 måneder, så man som rytter altid vil få gavn af sin licens i alle de 12 måneder, man har betalt for - uanset hvornår på året, man indløser den. Læs mere nedenfor.   Fortløbende licencer på alle tidspunkter af året Indtil nu har det af IT-mæssige årsager kun været muligt for DRF at udbyde licenser, der følger kalenderåret. Det har betydet, at man som rytter har betalt samme beløb for sin licens, uanset om man har købt den 1. januar eller 1. juni. Det har vi nu fundet en løsning på, så derfor har vi fået lavet en større IT-opgradering, der nu gør det muligt for os at udbyde fortløbende licenser på alle tidspunkter af året. Det betyder konkret, at hvis du køber en national licens den 15. april 2021, så gælder den fra 1. april 2021 til og med 31. marts 2022.   Licencer kan indløses til Januar stævnestarter Flere vil nok kunne erindre, at man tidligere har kunnet indløse licens for det kommende år allerede i starten af december, men på grund af den IT-opgradering, som ligger bag den nye fortløbende licensstruktur, kan vi i år først åbne op i midten af december. Da der vil være ryttere, som allerede i december skal melde til stævne i begyndelsen af januar og derfor ikke kan vente til 1. januar med at købe licens, vil licenser, der købes i december 2020, gælde fra 1. januar til og med 31. december 2021, og alle licenser, der købes fra 1. januar 2021 og frem, vil være fortløbende 12 måneder. DRF pålyser at der snart meldes ud, så snart DFR ved, præcis hvilken dato der kan åbnes op for køb af licenser.        