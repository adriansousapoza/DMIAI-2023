Kom på ridelejer med horsemanship, western og cirkuskunster!
2014-04-11T15:15:01
Stald Møllegården Heste- og Ridecenter i Ugerløse har i år fokus på en anderledes form for ridelejr, end dem man normalt ser. I år kan man i sin sommerferie lære cirkuskunster, horsemanship og western!   Ridelejren henvender sig til børn mellem 6 og 12 år, der har lyst til at være sammen med børn i samme aldersgruppe, mens de lærer noget nyt og sjovt, uanset om man er begynder eller øvet. Hos Møllegaarden lægges der vægt på, at der skal være tid og plads til alle, og at der undervises individuelt.   "Når vi vælger at arbejde i tema er det for at give børnene en mulighed for at prøve kræfter med noget helt andet i de dage de er på ridelejr, samt give dem nogle værktøjer de kan bruge i deres videre færd med ponyer og heste.", skriver Møllegaarden på deres hjemmeside.   Som på de fleste andre ridelejre får deltagerne ansvaret for hver deres pony, som de skal passe i perioden, og der afholdes små konkurrencer med præmier i spring både med og uden hest, western, strigling, ponygames, dressur og meget mere - og så rides der tur i området og hygges med ponyerne. Når ponyerne skal have pause, er der mulighed for at bade i poolen, men kun under opsyn.   Ridelejrene foregår i uge 27, 28 og 32, og man kan læse meget mere om Stald Møllegaarden og deres ridelejr her.    JP-Photo.dk