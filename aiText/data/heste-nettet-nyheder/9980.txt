DRF-mesterskabet i dressur for juniorer føres af Alexandra Sørensen
2013-05-26T13:41:48
Lørdag formiddag blev 2. afdeling af DRF-mesterskabet i dressur for juniorer afviklet hos Ringsted Sportsrideklub. Her leverede Amanda Overgaard og Horsebo Smarties bedste ICJ-program, mens den samlede mesterskabskamp føres af Alexandra Sørensen og Camiro Mandø efter sammenlægning af resultaterne fra 1. og 2. afdeling. 3. og sidste afdeling rides i kür i morgen.    Amanda Overgaard vandt 2. afdeling  24 ekvipager var til start i 2. afdeling af DRF-mesterskabet lørdag formiddag. Her leverede Amanda Overgaard (MMR) og Horsebo Smarties dagens bedste ICJ-program, der blev belønnet med 71,535 %. 2. pladsen gik til Maria Fauerholm Christensen (VRK) og Samarant med 71,447 %, mens Sille Engermann (DAR) og Fernet D blev nr. 3 med 71,316 %.   Alexandra Sørensen fører mesterskabskampen Gårsdagens vinderekvipage, Alexandra Sørensen (SBR) og Camiro Mandø, ligger efter 2. afdeling i spidsen for DRF-mesterskabet med samlet 143,435 point. Sille Engermann (DAR) og Fernet D indtager den foreløbige 2. plads med 141,046 point, mens Maria Fauerholm Christensen (VRK) og Samarant ligger nr. 3 med 140,861 point.   Mesterskabet afgøres søndag  De 15 ekvipager, der sammenlagt mellem 1. og 2. afdeling har de højeste procenter, går videre til 3. og sidste afdeling, der afvikles i kür søndag. Hvem, der skal have guld, sølv og bronze, afgøres ved sammenlægning af resultaterne fra alle tre afdelinger. DRF-mesterskabet for ungryttere afvikles også ved landsstævnet hos Ringsted Sportsrideklub.   Alexandra Sørensen vandt 1. afdeling fredag  Med et flot TCJ-program til 72,207 % lagde Alexandra Sørensen (SBR) og Camiro Mandø sig allerede fredag i spidsen for DRF-mesterskabet i dressur for juniorer. 2. pladsen i 1. afdeling af mesterskabet gik til Emilie Holm Toft (KOR) og Ramia Lox med et resultat på 70,045 %, mens Maja Andreasen (VAL) på Skjoldsgaard Monte-VO blev nr. 3 med 69,955 %. 38 ekvipager var til start.   Kilde: DRF  Alexandra Sørensen (arkivfoto: JP-Photo)  