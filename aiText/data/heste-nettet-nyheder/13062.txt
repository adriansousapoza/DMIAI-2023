Clark Montgomery i front ved Rolex Kentuckty Three Day Eventing
2017-04-29T07:42:46
Anden runde af FEI Classics afvikles denne weekend ved Rolex Kentucky Three Day Eventing i Lexington Kentucky. Efter dressuren er det amerikanske Clark Montgomery der på Loughan Glen har indtaget førstepladsen med 33,6 straf. Verdens etteren, tyske Michael Jung, har taget sin vinderhest fra de sidste to år, FischerRocana FST, med over Atlanten, efter dressuren ligger han på en andenplads på 37,1 straf. På tredjepladsen er det igen amerikans. Denne gang i form af Kim Severson på Cooley Cross Border med 41 strafpoint.   Lørdag eftermiddag dansk tid starter terrænet. Her bliver det spændende at se hvor mange der klarer den udfordrene bane fejlfrit. Sidste år nåede ikke en eneste rytter tiden, Michael Jung på Rocana var tættest på, to sekunder over. Terrænet plejer at rykke meget rundt på rækkefølgen og således kan nogle af de mere rutinerede ekvipager der ikke har placeret sig i toppen efter dressuren, hurtigt være med når vi når søndagens springning. Feltet tæller både Maxime Livio, Tim Price, Boyd Martin og mange andre med rutine fra både VM og OL.   Live stream kan følges på FEItv fra kl 16 dansk tid.