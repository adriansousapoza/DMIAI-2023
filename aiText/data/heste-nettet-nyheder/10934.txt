Reining i topklasse ved World Equistrian Games i Normandiet
2014-08-27T22:39:24
I disse dage løber World Equestrian Games af staben i Normandiet. En af de ni dicipliner er Reining. Reining er designet til at fremvise den typiske Ranch hest i en showklasse. Westernverdenes svar på dressur. Rytterne rider et af ti forudbestemte programmer, der hver består af syv-otte øvelser fra speedcontroll over flyvende changementer til spins og sliding stop.   Reining har kun været på programmet siden 2002 hvor Shawn Flarida fra USA blev den første verdensmester i diciplinen, men har siden været en fast del af World Equestrian Games. Reining er oftest koblet til Usa og den amerikanske cowboy, men er efterhånden ved at få godt fodfæste rundt omkring i verden, og startlisterne til Reining klasserne i dette års World Equestrian Games vidner da også om en bred deltagerskare med representanter fra seksten forskellige lande.   De indledende runder i den individuelle konkurrence blev redet mandag, mens hold konkurrencen blev afviklet tirsdag.   Holdkonkurrencen blev, ikke uventet, vundet af det amerikanske hold, stærkt anført af Shawn Flarida på Spooks Gotta Whiz. Spooks Gotta Whiz er en kun syv år gammel hingst e. f. Spooks Gotta Gun og mf.Topsail Whiz. Shawn Flarida har selskab af Mandy Mccutcheon på Yellow Jersey. Yellow Jersey er en tiårs hingst efter f: Wimpys Little Step og mf: Mr. Melody Jack. Holdets tredje rytter er Andrea Fappani på Custom Cash Advance. Custom Cash Advance er en elleve års hingst efter F: Custom Chrome og mf: Topsail Cody. Holdets sidste rytter er Jordan Larson på HF Mobster. HF Mobster seks års hingst efter F: Colonels Smoking Gun og mf: Hollywood Dun It. Usa sluttede med 677,5 point og havde således fin afstand til de nærmeste konkurrenter.   Sølvmedaljen blev hjemtaget af Belgien med 663 point Det belgiske landshold udgøres af Ann Poels på Nic Ricochet, en seksårs hingst efter f: Ricochet Rooster og mf: SMF Lenas Award. Herudover rytteren Cira Baeck på Colonels Shining Gun, en syvårs hingst efter f: Colonels Smoking Gun og mf: Shining Spark. Holdets tredje rytter er Bernard Fonck på Sail On Top Whizard, en niårs hingst efter f: Whizard Jac og mf: Miss N Cash. Holdets fjerde og sidste rytter er Piet Mestdagh Rs Spat Man O War, en seksårs hingst efter f: Spat Olena og mf: MC Jac Flash   Broncemedaljen blev vundet af Østrig med 658,5 point. Det østrigske landshold består af Martin Múhlstátter på Wimpys Little Buddy, en tiårs hingst efter f: Wimpys Little Step og mf: Hollywood Dun It. Herudover Rudi Kronsteiner på en seksårs hingst efter: f: Ray Gay Quixote og mf: Mister Dual Pep. Holdets tredje rytter erTina Künstner-Mantl på Cashn Rooster, en seksårs hingst efter f: Gallo Del Cielo og mf: Boomernic. Holdets fjerde og sidste rytter er Markus Morawitz på Dun It Whiz Jerry, en niårs hingst efter f: Topsail Whiz og mf: Hollywood Dun It.   Danmark endte på en 13. plads i hold konkurrencen med 613,5 point. Det danske reining landshold består af Annette Andersen på Dun Lostma Chocolate, Ditte Poulsen på Dun Dreamed God og Rebecca Jensen på Whiz Be San Badger. Susanne Skovrider er også oprindeligt på holdet, men hendes hest klarede sig desværre ikke igennem det obligatoriske vet-chek inden start.    Også i den individuelle konkurrence står Usa utroligt stærkt og tegner sig således for hele fem af de femten foreløbige finalepladser, mens Belgien holder tre pladser, Østrig to pladser, Tyskland to pladser mens Italien, Australien og Brazilien holder hver en plads. Torsdagens anden kvalifikationsrunde føjer yderligere fem ekvipager til finalen der rides lørdag.   Bedst placerede dansker i den individuelle konkurrence er Annette Andersen på Dun Lostma Chocolate.   Ønsker du at se mere eller følge Reining konkurrencen på Livestream, se mere her: http://www.normandy2014.com/  