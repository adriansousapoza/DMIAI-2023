Nye kræfter til dressurudvalget
2012-05-21T17:32:10
Dansk Ride Forbunds dressurudvalg har fået nye medlemmer, og udvalget ser frem til at komme i arbejdstøjet, og gennem godt samarbejde at styrke dansk dressur i fremtiden.   Udvalgets arbejdsfordeling er følgende: Ann Worm: dommeruddannelse Charlotte Olsen: dommeruddannelse Kirsten Søgaard (ny): championater, turneringer og dressurprogrammer Catharina Christoffersen (ny): ponyansvarlig og reglement Kimi Nielsen: hestedressur Pernille Bigaard: formand og reglement   Dansk Ride Forbunds dressurudvalg Dressurudvalget består af frivillige personer, som er på valg hvert fjerde år. I tæt samarbejde med administrationen skal Dressurudvalget være drivkraften i både den nutidige og fremtidige udvikling af dressursporten i Danmark. Opgaverne er bl.a.: Uddannelse, efteruddannelse samt videreuddannelse af officials. Kvalitetsudviklingsprojekter, herunder forbundets fokusområder. Reglementet - kontinuerlige justeringer og udvikling. Stævnetilrettelæggelse og -afvikling for ponyer og heste, herunder et tæt samarbejde med de stævnearrangerende klubber omkring kvalitetsudvikling, propositioner m.v. Sponsorer - udvikling af koncepter, turneringer, cups m.v. Dressurryttere/-heste fra bredde/basisniveau til eliteniveau. Dressurrelaterede emner og problematikker. Hestevelfærd Rådgivning/sparring til bestyrelsen, andre udvalg, distrikter, ryttere o.a. interessenter.   Dressurudvalget kan kontaktes direkte eller gennem sportskoordinator Trine Bach på tbh@rideforbund.dk   Kilde: DRF    (Arkivfoto: JP-Photo)