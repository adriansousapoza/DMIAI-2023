World Tølt 2012
2012-02-21T09:19:40
Så åbnes dørene om få dage til et brag af en oplevelse i Arena Odense, Fyn, fredag den 24. og lørdag 25. februar 2012. World Tølt er verdens største indendørs event med islandske heste og byder på verdenseliteryttere på fyrige hingste og fantastiske sportsheste. World Tølt byder på gangartskonkurrencer på højt niveau, shows, hingstesamling ved de to tophingste Glitnir frá Strandarhöfdi og Teigur frá Kronshof samt diverse udstillere og seminarer gennem de to dage World Tølt varer.   Startslister til gangartskonkurrencen og hingsteshowet er at finde på World Tølts egen hjemmeside: www.worldtolt.dk   HN's redaktion vil være at finde til World Tølt og vil sørge for masser af nyheder fra arrangementet.    