EM sølv til de danske juniorer
2011-07-21T12:46:39
Så er den første del af europamesterskaberne der afholdes på Broholm Gods på Fyn afgjort, og danskerne tog sølvet! Det er de danske juniorer der i holdkunrrencen i dressur netop har opnået den flotte 2.plads. De to første ryttere havde redet onsdag, og i dag var det så op til de sidste at afgøre om Danmark skulle holde den 3.plads de foreløbigt lå på efter gårsdagens ridt. Men Nanna Skodborg Merrald og Millibar red sig med 72.919% ind på en topplacering som nr. 3 og Anna Zibrandtsen med Capriciella red til 69.459%, det betød altså at danskerne rykkede en plads op på præmielisten, og dermed sikrede sig sølvmedaljerne i holdkonkurrencen. Guldet gik til Tyskland, mens Holland fik bronze. I eftermiddag er det de danske youngriders der skal forsvare deres foreløbige 3.plads i holdkurrencen. 