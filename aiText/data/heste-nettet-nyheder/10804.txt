Berømt krigshest får egen hyldest
2014-07-19T22:46:11
Den legandariske krigshest Warrior, der overlevede 4 år i aktiv krigstjeneste under 1. verdenskrig, i modsætning til millioner af andre heste, bliver nu udødeliggjort med sin egen bronze-statue. Statuen, skal fremadrettet gøre tusindvis af turister opmærksomme på Isle of Wight's tilknytning til den rigtige 'warhorse' og dens everentyrlige historie.   Støbt i Bronze En bronzestatue af krigshesten Warrior, der blev berømmet som 'hesten tyskerne ikke kunne slå ihjel', opføres nu, og opstilles i første omgang ved Carisbrooke slot, på den engelske ø, Isle of Wright, hvor den skal indgå i museets kommende udstilling med titlen "Men and Horses Go to War" - på dansk 'mænd og heste går i krig. En udstilling der sikkert er værd at aflægge et besøg, hvis man som heste- eller historieinteresseret skulle komme forbi, på de egne.   Statuen af warrier, vil blive placeret i Princess Beatrice haven, der ligger ved siden af kapellet St. Nicholas, der siden afslutningen af 1. verdenskrig, har tjent som Isle og Wight's krigsmindesmærke.      Avisklippet fra 1941, der annoncerede Warriors død, som 'hesten tyskerne ikke kunne slå ihjel'   Skænket af familien Statuen, som opføres i halv størrelse, vil bestå af General Jack Seely, ved siden af den uovervindelige 'warhorse' - Warrier. Det er generalens efterkommere, Seely familien, der har hyret den kendte hesteskulptør Philip Blacker, til at forevige familiens stolthed.   Warrior - en sand krigshelt Warrier blev avlet på Isle of Wight. Han kom til Frankrig under 1. verdenskrig med General Jack Seely på en af de første både i august 1914. Han overlevede 4 års intens kamp på vestfronten, der ledte frem til det berømte kavaleri fremstød ved Moreuil Wood i marts 1918.   Efter fulde 4 års aktiv krigstjeneste, kom Warrior i god behold og mod alle odds,- hjem igen til Isle of Wight. Imod alle odds, fordi 1. verdenskrig krævede livet af ikke mindre end 8 millioner muldyr og heste, der deltog i aktiv krigstjeneste. Af de få heste der overlevede krigens rædsler, kom stort set ingen hjem igen. Næsten samtlige heste blev slagtet, for at brødføde de sultende europæiske befolkninger og kun de færreste fik efterfølgende et liv som træk og nyttedyr. Men disse skæbner overgik ikke Warrior.   Fortsatte sine sejre Ved hjemkomsten til Isle of Wight var hans karriere imidlertid ikke slut med det. Han fortsatte derimod med at sejre. Efter sin hjemkomst, deltog Warrier bl.a. i Isle of Wight point-to-point væddeløbet, som han vandt. Han fik efterfølgende mange udfordrende men mere fredfyldte år med Jack Seely og levede til den høje alder af 33 år.   Bog om Warrior En bog om Warriers legandariske liv blev allerede publiceret i 1934. Bogen blev genoptrykt i 2011, med originaltegninger af Sir Alfred Munnings illustrationer af den berømte krigshest. Det er samme famøse Munningsbillede af Jack Seely ved siden af sin Warrior, som har udgjort inspiratioskilden for den bronzestatue, der nu skal opføres.      Et værdigt minde Bouggh Scott, der er forfatter og barnebarn af Jack Seely udtaler til pressen: "Det er både spændende og på sin plads, at Warrior og min bedstefar skal stå ved siden af hinanden på Carisbroke Castle, i centeret af Isle og Wight, hvor de tilbragte så mange gode stunder, før og efter deres krigseventyrer. Jeg håber, at alle de der kommer for at se dem, vil blive lige så opløftet som vi bliver, når deres fantastiske historie bliver genfortalt".   Den engelske kulturkonservator Rowena Willard Wright er enig. "Historien om Warrioer og general Jack Seely, er enestående. Det er både en kærlighedsberetning og en spændingsfyldt historie. Selvom historien er hundrede år gammel, er den lige så aktuel som altid. Vi er beærede over, at være blevet anmodet af familien, om at fremvise dette fantastiske stykke kunst. Jeg håber på, at den vi tiltrække mange besøgende til Carisbroke, for at opleve et unik og personligt stykke af Englands historie fra 1. verdenskrig", slutter historikeren.   Også filmatiseret Historien om Warrior, har allerede givet anledning til produktionen af flere dokumentarudsendelser, og var ligeledes inspirationen til Steven Spilbergs film Warhorse, der blev vist på de danske biograflærreder for et par år siden.   Der er oprettet en fond for warhorse, med sin egen hjemmeside. Her kan du læse mere om den dramatiske sande historeie om Warrior og se mere materiale flere video-klip om historien, se her.   