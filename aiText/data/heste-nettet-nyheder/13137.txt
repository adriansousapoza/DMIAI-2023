Østrigsk rytter udelukket efter skandaleridt
2017-06-14T14:43:12
Den østriske rytter Bernhard Maier har skabt røre på de sociale medier. Det har han gjort, efter en video af hans ridt blev offentliggjort. Et ridt, der foregik under CSI1' i Wiener Neustadt i Østrig, og et ridt, som desværre ikke er fra den pæne side af sporten. Det ridt har fået foreløbige store konsekvenser for rytteren, da det østrigske forbund valgte straks at udelykke Bernhard Maier, og i øvrigt udtalte at ridtet var "en vanære for ridesporten." Det er muligt at se ridtet HER. Efterfølgende er Bernhard Maier kommet med en udtalelse, hvor han bl.a. fremfører at der er gået efter hans person. Hesten Paddys Darco - navnet på hesten i ridtet foroven - er blevet indkøbt til den østrigske springrytter af to af hans sponsorer, og ifølge Bernhard har den potentiale for de store klasser. "Paddy var den bedste springhest i Irland som 5 års, og blev solgt til USA. Her mistede hesten sin selvtillid" udtaler Bernhard. Hesten blev indkøbt til hans datter, men "vi vidste at Paddys Darco var svær for hende at ride, hvorfor jeg startede med at overtage tøjlerne. Jeg ville give hesten dens selvtillid tilbage. Få ham tilbage på internationalt niveau". "Selvom videoen viser vores foruroligende runde i Wiener Neustadt, er jeg sikker på at arbejdet og træningen vil udvikle sig positivt fremadrettet. Det føles som en personlig hævn mod min perosn" afslutter den østrigske rytter. Hele Bernhard Maiers udtalelse kan på tysk læses HER. Kilde: equnews.com, eqwo.net