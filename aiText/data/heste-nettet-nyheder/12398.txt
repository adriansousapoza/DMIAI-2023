Ingen dansk medalje i kür grad III
2016-09-16T15:39:59
Det blev desvære ikke til dansk medalje i den første kür for Grad III rytterne, hvor Danmark ellers havde to ryttere med. Hollandske Sanne Voets og hesten Demantur, løb overraskende med guldet   Stabile danske ridt De to danske grad III ryttere Susanne Jensby Sunesen og Annika Lykke Dalskov Risom red ellers stabile programmer som hidtil. De rakte bare ikke til medaljer, selvom det var med tætte marginaler.. Susanne som generelt har ligget i medaljeopløbet, måtte i dag se sig henvist til en femteplads, til trods for et ridt på 72,500%. Annika red op med sine hidtidige placeringer og lagde sig lige foran Susanne med 73,050 - blot 0,800% op til guldmedlajen.   Guldmedaljen gik overraskende til hollandske Sanne Voets, der red til 73,850%. Norske Ann Cathrin Lübbe og hesten Donatello har ellers været suveræne ved konkurrencerne ved OL, hvor de hidtil har taget guldet, men konkurrencen var meget tæt. Ann Cathrin Lübbe red nemlig til 73,800%, med altså kun 0,050% op til guldet. Bronze gik til svenske Louise Etzner Jakobsson på Zernard med 73,650%   Næste danske rytter danske rytter på banen, er Stinna Tange Kaastrup og Smarties, der starter som nummer fire i grad Ib-küren, der starter kl. 18.00 dansk tid.     