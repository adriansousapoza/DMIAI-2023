Werth sejrer i World Cup Grand Prix og Mai Tofte er videre til kür-finalen
2017-04-01T12:57:23
FEI World Cup finalerne i dressur Omaha er igang og Grand Prix'en blev afviklet torsdag aften. Det blev til en sejr til verdens 1'eren Isabell Werth på Weihegold og en flot 12. plads til danske Mai tofte Olesen og Rustique, som hermed også er videre til Kür finalen   Sejr til Isabell Werth Torsdag aften blev der taget hul på Reem Acra FEI World Cup finalen i dressur, da de 16 finale kvalificerede ekvipager, komr på banen i Omaha, Nebraska i USA. Forud herfor var samtlige heste gået igennem dyrlægekontrollen.   Klassen blev ikke uventet vundet af Isabell Werth og Weihegold fra Tyskland, der har haft en formidabel sæson, hvorom det må siges at hun var storfavourit. Ridtet indkasserede dem sejren med hele 82,271 %.   Andenplads til Laura Graves Andenpladsen gik til den unge 29-årige amerikanske Laura Graves på hendes 15-årige hollandske varmblodsvallak Verdades med 79,800 %. De der begge er World Cup finale debutanter, og har kun har redet international grand Prix dressur i ganske kort tid, men er alligevel hurtigt røget hurtigt til tops i international dressur. En særdeles imponerende præstation.   Hester og Nip Tuck 3'er Britiske Carl Hester og Nip Tuck tog tredjepladsen for England med 76,671 %. Hester har efterhånden fået godt styr på den temperamentsfulde vallak, og de har leveret særdeles stabile præstationer i de seneste World Cup kvalifikationer og tredjepladsen i klassen var derfor fuldt fortjent.   Mai og Rustique videre til kürfinalen Danske Mai Tofte Olesen og Rustique repræsenterede de danske farver på fornem vis, som eneste deltagende rytter i World Cup finalen. Mai Tofte Olesen og Rustique debuterede på den internationale scene i 2016, så det er en imponerende indsats fra den harmoniske ekvipage, der ligger til grund for deltagelsen i World Cup finalen i 2017.   I aftenens Grand Prix, de red en flot 12. plads hjem. Det blev også til et rigtig fint program, hvor Rustiques arbejdsiver og positive indstilling virkelig kom til udtryk.   De syv dommere bedømte ridtet til en samlet karakter på 69,757 %. Parret skal på banen igen i Grand Prix Kür, der afvikles lørdag kl. 02.00 (kl. 21.00 dansk tid). Her afgøres det, hvem der bliveren vinderen af FEI World Cup 2017.   Følg med på diverse medier Du har masser af mulighed for at følge med i de spændende finaler. Klasserne kan først og fremmest ses live på FEI TV.   Derudover kan du følge med på eventens Facebook side, Instagram eller Twitter, eller du kan downloade FEIs app: FEI World Cup Finals Omaha 2017 med nyt fra finalerne, rytterportrætter og meget mere.   Du kan også følge danske Mai Tofte Olesens oplevelser fra Omaha på DRF's instagramprofil, hvor rytteren hele ugen har lavet en takeover.   Se mere om World Cup finalen 2017, i Omaha her   Se programmet med start- og resultatlister her      Mai Tofte Olesen og Rustique (Arkivfoto: Jp-photo.dk)