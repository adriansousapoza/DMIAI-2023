Højmegård Rideklub vandt 6. kvalifikation af DRF Dressur Cup
2012-09-27T00:08:50
I weekenden slog Skovly Rideklub i Ørbæk dørene op til 6. og sidste afdeling af DRF Dressur Cup. Det blev Højmegård Rideklub, der sikrede sig sejren, mens 2. pladsen gik til Thorup Sportsrideklub, og Sydfyns Rideklub (hold I) blev nr. 3. I alt 12 hold var til start i 6. kvalifikationsrunde. Cup'en er en Danmarksturnering i dressur for klubhold, der afvikles over seks kvalifikationsrunder og en finale.   Top 3 i 6. kvalifikation af DRF Dressur Cup   1. plads: Højmegård Rideklub   Marie Bjoll Vestergaard/Larina D.   Maja Kristine Jensen Bryderup/Kim Blæsbjerg   Mie Winding/Brantoftes Sjubell   Camilla Koll Nielsen/Kashmir     2. plads: Thorup Sportsrideklub   Rose Christiane Kofoes Rasmussen/Remy Rubin   Anne Bak Sørensen/Bonaischa Meg   Birgitte Skovgård/Bacchus   Karina Nyhøj Kristensen/Enggaards Solitaire     3. plads: Sydfyns Rideklub, hold I   Lone Fischer Sneistrup/Wescalino   Nanna Let Wittenhoff/Legacy   Carina Braagaard/Søndermarkens Fieldman   Lenni Mikkelsen/Richlandi T.   DRF Dressur Cup Kvalifikationsrunderne i DRF Dressur Cup fordeles således, at der afholdes to runder på Sjælland, en på Fyn og tre i Jylland. Kvalifikationsklasserne rides i LA2-A, mens i finalen, der afvikles over to dage, rider to ryttere 1. dag LA2-A, og 2. dag rider de sidste to ryttere LA5. DRF Dressur Cup er åben for heste og/eller ryttere, der indenfor kvalifikationsperioden ikke har startet højere end sværhedsgrad 3 til A-, B- eller C-stævner. Selv om hesten eller rytteren ændrer status i løbet af turneringen, er det status på anmeldelsestidspunktet, der afgør ekvipagens startberettigelse. Heste og ryttere kan kun starte for én klub under hele turneringen. Ponyer kan ikke tilmeldes turneringen.   Datoer for DRF Dressur Cup 2012 4. - 6. maj: Hjørring Rideklub, D14 2. - 3. juni: HornsHerred Rideklub, D2 15. - 17. juni: Skive Rideklub, D11 23. - 24. juni: Næstved Sportsrideklub, D5 29. juni - 1. juli: Vejle Rideklub, D10 22. - 23. september: Skovly Rideklub, D7 27. - 28. oktober: Fyns Rideklub, D7 - finale    Kilde: DRF    (Arkivfoto: JP-Photo)