Udtagelseskriterier og masterplan for landsholdstruppen i ponydressur
2014-01-24T13:50:00
Landstræner Jette Nevermann Torup har nu fastlagt de kriterier og den plan, som skal danne rammerne for ponylandsholdet i dressurs aktiviteter i 2014.   Udtagelseskriterier Følgende kriterier vil blive benyttet i forbindelse med udtagelsen til såvel A- som B-trup samt til mesterskaber. Til grund for udtagelse til de internationale mesterskaber ligger følgende kriterier 1. Resultater 2. Formstabilitet 3. Højt bundniveau 4. Udviklingsmuligheder 5. Yderligere vurderinger/bidrag   Resultater Der lægges vægt på, at der rides på et stabilt højt niveau, stævners sværhedsgrad og konkurrencemæssig kvalitet.   Formstabilitet Ekvipagen kan sættes op til at yde en ekstra indsats ved vigtige stævner som f.eks. ECCO Cup. Der ses på rytterens kvalifikationer, rytterens aktuelle form og ponyens kvalitet og potentiale og aktuelle form.   Højt bundniveau Når der konkurreres med ponyer som "redskab", kan der komme enkelte knapt så gode resultater gennem en stævnesæson. Her er det vigtig, at situationen takles på en sådan måde, at det næste ridt ikke kommer til at lide under det foregående resultat.   Udviklingsmuligheder Pga.16 års-reglen er der løbende ekvipager, der stopper, og nye, der kommer til. Hvis to eller flere ekvipager står nogenlunde lige, kan Dansk Ride Forbund vælge at satse på den mere urutinerede ekvipage, hvis det skønnes, at denne er et større talent. På samme måde kan en ung pony, der endnu ikke har nået den optimale uddannelse, mange gange foretrækkes frem for en ældre.   Yderligere vurderinger/bidrag Rytterens evne til at bidrage til holdets succes og atmosfære. Det forventes, at alle ryttere er indstillet på at bidrage positivt i bestræbelserne på at skabe det bedste hold og den bedste egenpræstation ved stævner og mesterskaber. Dette inkluderer at deltage i træningssamlinger, hjælpe holdkammerater, kommunikere omkring både ponyens og rytterens form/sygdom, konkurrenceplanlægning, samt opførsel og attitude før og under og efter stævner og mesterskaber.   Udtagelseskriterier for ekvipager til internationale stævner: 1. Resultater 2. Stabile ridt med højt gennemsnit 3. Udviklingsmuligheder 4. Primært fra A- eller B-trup   Praktik ifm. Deltagelse i Internationale stævner Der skrives til Jette vedr. ønske om deltagelse ved et internationalt stævne, hvis ikke andet er aftalt med Jette. Når Dansk Ride Forbund modtager proportioner fra arrangørerne, sendes disse ud til de ekvipager, der har ønsket at deltage. Oftest bliver der inviteret fire ryttere, og nogle gange er det muligt at få en eller to mere med. Vi vil naturligvis forsøge at få så mange med som muligt. Ved "overskud" af ekvipager til et enkelt stævne vil det være Jettes prioritering, der bliver afgørende for hvem, der kommer med. Alle ekvipager vil blive meldt til, men det er først ved Definite Entry, at vi får besked om, hvor mange der kan deltage. Masterplan for 2014 - ponydressur Stævneplanen for 2014 ligger nu klar. De største begivenheder bliver NM i Kristiansand i Norge - uge 26, og EM i Millstreet i Irland uge 31. Ved følgende stævner er Jette Nevermann til stede, og hendes observationer vil indgå i udtagelsen til mesterskaber men også til vurdering vedrørende udtagelse til internationale starter.   Dato Sted Event 21. - 23. februar Middelfart B-stævne 21. - 23. marts Herning ECCO Cup 16. - 20. april Stadl Paura, Østrig CDIP 1. - 4. maj Saumur, Frankrig CDIP 9. - 11. maj Kolding ECCO Cup 22. - 25. maj Kapellen, Belgien CDIP 27. maj - 1. juni Compiegne, Frankrig CDIP 12. - 15. juni Hagen, Tyskland CDIP  Planlagte samlinger Træningssamling: den 25. - 26. januar (tilmelding (begrænset antal)) Træningssamling: den 15. - 16. februar (tilmelding (begrænset antal)) Træningssamling for A- og B-trup: den 5. - 6. april Træningssamling for A-trup: den 21. - 22. juni Hjemmebesøg hos EM-ryttere: uge 29 A - trup udtages (lille trup i første omgang): uge 13 B - trup udtages: uge 13 Bruttoholdene til NM og EM udtages: uge 20 NM holdene udtages: uge 23 EM holdet udtages: uge 27 For kategori II-ponyerne, der gerne vil forsøge at kvalificere sig til NM, skal der fsvm. rides til ECCO-stævnerne i Herning og Kolding, og ellers deltage de i de B-stævner, der er, og som passer ind i rytterens muligheder.   Kilde: DRF  Arkivfoto: JP-Photo  