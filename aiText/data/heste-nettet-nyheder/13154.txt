USA vinder Nations Cup - Holland trækker ekvipage
2017-06-25T08:41:56
Der var spænding til stregen, da den fjerde runde af Nations Cup i Rotterdam skulle afgøres med Grand Prix Specialen og Grand Prix Küren lørdag. Det blev bestemt ikke uden spænding og dramatik, og bl.a. betød at hollænderne måtte trække en hest fra Grand Prix Specialen. Alligevel formåede de unge amrikanske ryttere, at sikre sig sejren i Nations Cup fjerde afdeling, og overtog den samlede føring af turneringen fra Danmark   Spænding og dramatik Der var umiddelbart lagt op til en spændende afgørelse af fjerde runde i Nations Cup i Rotterdam i denne weekend, hvor de 7 deltagende nationer skulle mødes i den endelige klasse. Med USA i front fra Grand Prix'en, (se her), men med en rutineret hest Legolas elimineret i det indledende dyrlægetjek (se her) skulle alt klappe for de tre unge amerikanske kvinder, såfremt det skulle lykkes at fastholde føringen og sikre sig sejren. Men klassen blev mere spændende end som så, og tilmed med megen dramatik.    Flot ridt af Gal og Glock's Voice Før Grand Prix Specialen lå amerikanerne først med Hollænderne på en skarp andenplads efterfulgt af Sverige og Tyskland. Den amerikanske føring måtte se sig gevaldigt truet af hollænderne, da Edward Gal præsterede et flot ridt med Glock's Voice og lagde sig suverænt i spidsen af konkurrencen med et ridt til 75,078 %, i håbet om at sikre sig holdet en hjemmebane sejr. Her kunne de to amerikanere ikke være med.   Tabte en sko i opvarmningen Men heldet skulle ikke være med hollænderne. Madelaine Wittle-Vrees som var anden og sidste hollandske rytter i klassen, var så uheldig, at hendes hest Cennin tabte en sko under opvarmningen.   Madelaine var derfor nød til at trække sig fra konkurrencen, hvilket betød at alene Edward Gals resultat alene ville tælle for hollænderne. Et hårdt slag for de anden placerede hollændere på hjemmebane, der måtte se i øjnene at de kunne få vanskeligt ved at fastholde deres stilling som 2'er i konkurrencen.   Flotte ridt af svenskerne Med et flot ridt fra Svenske Therese Nilshagen på Weltino, sikrede hun sig andenpladsen i Specialen foran amerikanske Kasey Perry-Glass på Gørklitgårds Dublet og med endnu en svensker på en flot fjerde plads til Juliette Ramel på Buriel K.H.   Sidste amerikaner Olivia Lagoy-Weltz på Lonior måtte tage til takke med en 8. plads.   Hermed måtte Holland se sig selv glide ned i rækkerne. USA fastholdt føringen i den samlede konkurrence, Sverige blev 2'er og Tyskland red sig ind på tredjepladsen.   Stort pres på Laura Graves og Verdades i Küren Nu stod det lige i antallet af ekvipager mellem de to rivaliserende hold Holland og USA, og der var derfor ingen råd til fejl, såfremt amerikanerne skulle fastholde deres føring i Küren, så der lå et stort pres på den blot 29-årige Laura Graves, der som eneste amerikaner skulle starte i Küren på hendes egen 15-årige KWPN vallak Verdades, efter eliminationen af Legolas og White O'connor på stævnets første dag.   Hun skulle alene sluttelig forsvare den amerikanske føring i konkurrencen og det amerikanske hold's titel fra sidste år, sammen med sin trofaste partner. Men nerverne holdt og de levede op til deres bedste.   Overlegen sejr med 80,980 % Med et overlegent ridt, flot fejlende sikkert og flydende sikrede Laura og Verdades sig sejren i klassen. Det blev til en flot dommerscore på 80,980 % og oven i købet en komfortabel sejr i det ellers meget stærke felt.   Hollandske Hans Peter Minderhoud og Glock's Johnson TN N.O.P red sig ind på en flot andenplads med 78,890 %. Tredjepladsen gik til belgiske Jorinde Verwimp på Tiamo og svenske Rose Mathisen red sig ind på en flot fjerdeplads på Zuidenwind.   Euforisk jubel blandt de amerikanske tilhørere Der udbrød efterfølgende euforisk jubel på de amerikanske tilskuerpladser, og den amerikanske nationalmelodi blev spontant spillet fra tilskuerpladserne.   Laura og Verdades ridt var nemlig nok til at sikre både USA sejren i klassen, sejren af Nations Cup 4. afdeling, og tillige overtagelse af turneringens samlede føring, som Danmark ellers har haft frem til denne afdeling, hvor Danmark ikke var repræsenteret.   USA fører nu den samlede stilling i Nations Cup med 29 point efter fire ud af syv afdelinger i den transatlantiske den af Nations Cup.   Den samlede holdstilling fra Nations Cup fjerde afdeling blev: 1. USA: 446.442 point 2. Sverige: 427.035 point 3. Tyskland: 414.030 point 4. Storbritannien: 413.626 point 5. Holland: 376.048 point      Laura graves sejrer i Nations Cup fjerde afdeling i Rotterdam i Grand Prix Kür og sikrer USA sejren i klassen, sejren i afdelingen og føringen i Nations Cup turneringen 2017. (Pressefoto)  