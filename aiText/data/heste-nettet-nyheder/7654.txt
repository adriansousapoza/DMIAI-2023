Springrytterne gav spænding til det sidste   Opdateret
2011-05-02T12:10:18
Der var lagt op til et brag af en World Cup-finale i Leipzig søndag, med to tyske ryttere Christian Ahlmann og Marco Kutscher side om side som de eneste fejlfri ryttere ved starten af finalen. Spænding til sidste sekund Christian Ahlmann fik et nedslag i første runde, men forblev dog på andenpladsen ind i den anden runde, Marco Kutscher red den første runde fejlfrit, og havde dermed føringen ind i anden runde. Men det skulle ikke blive til, at han holdt denne føring. I anden runde havde Marco Kutscher og Cash et nedslag på første forhindring, og dette var, desværre for den tyske ekvipage, ikke det eneste.12 fejl blev det til, og det betød, at Marco Kutscher og Cash måtte se sig reduceret til fjerdepladsen. Hermed blev det Christian Ahlmann, der havde fire fejl fra første runde, men var fejlfri i anden runde, der blev vinder af Rolex World Cup 2011. Eric Lamaze og Hickstead red sig med 11 fejl ind på andenpladsen.  Eric Lamaze og Hickstead Foto: JP-Photo.dk Men en af de helt store overraskelser var Jeroen Dubbeldam, der var startet finalerunden på en 11.-plads. Jeroen Dubbeldam red begge runder fejlfrit, og det lykkedes den hollandske rytter at kravle et godt stykke op af placeringsstigen og dermed ende på tredjepladsen. Jeroen kunne næsten heller ikke selv tro på det men sagde dog alligevel efter sit ridt: "Man skal altid tro på, alt er muligt. Jeg vidste, at havde jeg to fejlfri runder i dag, ville jeg have en chance for at rykke op". Og den chance lykkedes det altså Jeroen at udnytte.  Jeroen Dubbeldam og BMC van grunsven Simon Foto: JP-Photo.dk Taloubet Z en helt fantastisk hest Christian Ahlmann og Taloubet Z, vindere af Rolex World Cup 2011 efter en sand gyser af en finale. Christian fortæller om sit arbejde med den 11-årige Talobet Z: "Vi startede med de mindre klasser for to år siden, men det gik hurtigt fremad til de højere klasser, han springer rigtigt godt", og smilet på Christians læber, når han snakker om Taloubet Z e. Galoubet A/Polydor, er heller ikke til at tage fejl af. "Specielt de sidste par måneder har han sprunget helt fantastisk. Taloubet Z er meget forsigt og springer lidt mere frem end jeg har villet, derfor har jeg forsøgt stille og roligt at opbygge ham ved at starte med de mindre klasser. Og nu skal vi have en velfortjent pause" slutter den glade vinder af.  Christian Ahlmann og Taloubet Z Foto: JP-Photo.dk 