Grotesk hestemishandling lagt på YouTube
2014-02-19T20:40:58
Et video-klip, der viser en hest, som bliver slået til jorden med en kraftigt slag i hovedet, mens to mænd grinene ser på, har skabt lynch stemning på de virale medier og skandale i det land, hvor optagelsen sandsynligvis stammer fra   Hest slået til jorden Videoen viser to mænd der tilsyneladende er fuldt bevidste om, at der bliver filmet og henvendt mod kameraet, demonstrerer, hvordan de slår en hest til jorden, alene ved hjælp af et kraftigt slag med en kæp eller kølle i hovedet på hesten. Hesten som er tæt bundet til en kraftig pæl, kollapser ved slaget, og benene klapper i refleks sammen under den, mens den med fuldstændig forvredet krop fortsat hænger med sit hoved bundet til pælen, mens den slipper luft ud. Mændene griner og bryder efterfølgende ud i latter, mens de vender sig om mod kameraet foran den sammensunkne hest, der i chock og smerte ligger med blottede tænder og ørene tilbagelagt, men alligevel forsøger at udstede et lille vrinsk. Det fremstår som om, hesten ikke efterfølgende er i stand til at rette sine lemmer ud, og virker som om det er umuligt for den at komme på benene igen.   Oprør på de sociale medier Videoen blev uploadet til YouTube den15. februar, og er allerede set af mere end en halv million mennesker alene på dette medie. Videoen har efterfølgende frembragt en massiv reaktion af harme, vrede og forargelser, på de sociale medier, og har resulteret i en udpræget lynch stemning overfor de to mænd, der optræder i videoen, og for åben videooptagelse tilsyneladende morer sig over deres egne grusomheder.   Reaktionerne på videoen har på Twitter ligeledes været særdeles voldsomme.   Landet hvor heste er guld I landet hvor hesten nærmest betragtes som guld, har video-klippet forårsaget en national skandale. Ud fra sproget at dømme, er det nemlig vurderet, at de to mænd der optræder i videoen, formentlig er Saudi arabiske mænd. Klippet er allerede blevet vist på TV i den arabiske verden og er blevet kraftigt fordømt. Det kan naturligvis skade det hesteglade Saudi Arabiens image i omverdenen, hvis dyremishandlerne er Saudier, og videoklippet viser endnu engang de sociale mediers store pressionsstyrke.   Reaktionen har da også været heftig i Saudi Arabien, som er kendt for at forgude deres heste og særligt fuldblodsaraberen. Der er også internt i landet iværksat en klapjagt på de to mænd der optræder i videoen. Der ydes nu en indsats for at identificere de ansvarlige for den grove hestemishandling, og foranledige at de bliver straffet. Straffe, for selv små forseelser er ofte konsekvente, resolutte og særdeles hårde i det arabiske land, så de to mænd skal formentlig frygte at blive identificeret og pågrebet.   Henvendelsers samlingspunkt Emir Abdelaziz Ben Saad Ben Jouli, en stor hesteavler i Al-Ahsa regionen i det østlige Saudi Arabien, er blandt de kræfter der har meldt sig på banen, for at opspore de ansvarlige mænd.   "Jeg har posteret mit telefonnummer på Twitter, hvor jeg opfordrer folk som har information der kan føre til identifikation af de ansvarlige, til at træde frem, således at politiet kan arrestere dem" har han meddelt på det engelske blad The Observers hjemmeside. "Jeg var forfærdet da jeg så videoen. Jeg er ude af stand til at forstå, hvorledes nogen som helst kan behandle en hest, eller et hvilket som helst dyr, med sådan grusomhed", udtaler den arabiske hesteavler. Hesteavleren oplyser, at han allerede har kontaktet en advokat, som er klar til at foretage retsforfølgelse mod de ansvarlige, såfremt det kommer så vidt. Det er ønsket, at de ansvarlige får en fængselsdom, så de kan forstå alvoren af deres handlinger, og statuere et skrækeksempel overfor andre der måtte have lignende ideer, oplyser Emiren.   Videoen kan ses her, idet der ADVARES om at det er SÆRDELES voldsomme billeder, der ikke er for sarte sjæle!   