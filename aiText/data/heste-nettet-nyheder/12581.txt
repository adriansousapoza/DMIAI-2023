Digby - fra hest til verdensstjerne
2016-11-25T15:27:42
Bogen om prinsesse Natalies OL hest Digby er netop udkommet, og er mest af alt fortællingen om hvordan en hel almindelig hest men tålmodighed og korrekt uddannelse, kan forme sig til Grand-Prix hest og er samtidig en lærebog til hvordan det kan opnås   Et års interview Gennem et helt år har prinsesse Nathalie fortalt om uddannelsen af Digby og sit syn på uddannelse af heste til den kendte hesteskribent Britt Carlsen, og det er udmundet i bogen 'Digby - fra hest til verdensstjerne', udgivet af Wiegaarden Media.  Bogen er fortællingen om Digby og om Nathalies uddannelse gennem 11 års ophold i to af verdens bedste træningsstalde - først hos Kyra Kyrklund og Richard White og senere hos den tyske dressurlandstræner Klaus Balkenhol. Historie eller lærebog - det er op til dig Der er i høj grad også tale om en lærebog, der belyser, hvordan korrekt uddannelse og gymnasticering af hesten kan forme en Grand Prix-hest, krydret med mange gode råd til problemløsning. "Jeg håber, at bogen om Digby og hans uddannelse kan inspirere andre til at tro på deres heste, også på heste, som måske ikke fra begyndelsen, ser ud til at have de gangartsmæssige kvaliteter, der kan bringe dem frem til dressurens højeste klasser", fortæller prinsesse Nathalie i forbindelse med udgivelse af bogen.  Ifølge forlæggeren er 'Digby - fra hest til verdensstjerne'  for alle hesteinteresserede, uanset om man gerne vil fordybe sig i den inspirerende historie, eller om man søger ny viden til den daglige træning og uddannelse af dressurhesten.Danske bibliotekers anmeldelse af bogen  De danske biblioteker skriver: "Det er en meget sober og seriøs bog, hvor det skinner igennem, at prinsesse Nathalie meget gerne vil videreformidle sin egen glæde ved ridesporten og heste og sin meget hensyntagende tilgang til opgaven. Bogen er gennemillustreret med farvefotos, der dokumenterer Nathalies og Digbys karriere, men især fungerer som instruktive supplementer til teksten. Som noget helt specielt er der et afsnit om ridning under graviditet."     