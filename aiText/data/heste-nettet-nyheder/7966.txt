Trakehnerne indtager Broholm i weekenden
2011-08-17T16:58:02
Den 20.-21. august afholder Trakehner-Avlsforbundet i Danmark det årlige championat og eliteskue i smukke omgivelser på Broholm Gods. Når trakehner hestene og deres ejere samt tilskuere i år møder op på Borholm afholdes der samtidig 40-års jubilæum. På startlisterne kan bl.a. findes den populære avlshingst Aston Martin, der også fornyligt deltog ved UVM i Verden samt mange andre trakehner heste på forskellige uddannelses niveauer. Ved stævnet rides der forskellige dressur og showklasser. Nærmere information samt startlister og tidsplan kan findes på forbundets hjemmeside her.