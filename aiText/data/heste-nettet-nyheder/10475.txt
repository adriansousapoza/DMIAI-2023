Lovende forskning i græssyge
2014-01-25T15:51:38
Græssyge, forårsager stor lidelse for de heste den rammer og sygdommen er oftest dødelig. Et forskerteam er nu tæt på at udvikle en vaccine mod den frygtede sygdom   Lovende projekt Indenfor mange andre områder har videnskabsfolk indset fordelen af at gå samme om at finde nye kure eller medicin mod frygtede sygdomme. Det gælder også indenfor hesteverdenen, hvor Equine Grass Sickness fonden og Animal Health Trust, støttet af British Horse Society, er gået ind i kampen om at udvikle en effektiv vaccine mod græssyge. Forskerne på Animal Health Trust, oplyser, at de allerede har gennemført lovende laboritorieforsøg med en vaccine, som de betragter som et stort gennembrud. Næste skridt er et fuldt klinisk forsøg, med den potentielle vaccine. Derfor er organisationerne gået sammen om at samle penge ind til projektets næste og afgørende fase.   Græssyge Græssyge, er en sygdom, der opstår efter en periode, hvor hesten har været på græs - heraf navnet. Den er lumsk, da den både kan opstå akut, eller komme snigende og nærmest antage kronisk karakter. Sygdommen har med overvejende sandsynlighed en dødelig udgang.   Ofte dødelig udgang Græssyge kan have et kort aggresivt forløb, som fører til døden i løbet af blot et til to døgn. Den kan også strække sig over en periode på en til flere uger, i enkelte tilfælde op til flere måneder. Hesten dør ofte som direkte følge af sygdommen, i andre tilfælde som følge af komplikationer, og dyrlæger vil oftest anbefale aflivning, da de få heste der overlever græssyge, oftest ikke vil få deres fulde funktionsdygtighed igen. Hvis hesten lever efter 6-8 uger, er det overvejende sandsynligt, at den vil komme sig.   Symtomer Sygdommen viser sig ved, at hesten holde op med at æde, får nedsat ædelyst eller ophører helt at synke, ligesom den får ophørt gødningsafgang. Hesten vil typisk have en forhøjet pulsfrekvens. Desuden kan hesten vise tegn på kolik og vil typisk få svedudbrud forskellige steder på kroppen. Som følge af, at den ikke indtager føde, vil den tabe sig hurtigt, og vil stå med opkneben bug.   Årsag til sygdommen Årsagen til sygdommen kendes ikke med sikkerhed. Adskillige teorier er fremsat gennem tiderne, og omfatter bl.a. forgiftning med græsarter og planter, bl.a. hvidkløver i hurtig vækst som følge af cyanid, som er en nervegift. Andre forskere hælder mere til teorien om bakterier, som naturligt findes i hestens tarm, som danner toxiner, der kan påvirke nervesystemet. Dette har formentlig bragt de britiske forskere på banen med en vaccine.   Sygdommens udbredelse Græssyge er en sygdom der varierer I geografisk spredning. Den er kendt siden 1906 fra angrebne kavalleriheste i Skotland. I dag er sygdommen udbredt i Nordeuropa og USA, hvor den forekommer at være koncentreret til bestemte områder. Sygdommen forekommer især hyppigt på de britiske øer, som har verdens højeste koncentration af tilfælde, og hvor den er særdeles frygtet, på grund af de store lidelser for de ramte heste og den oftest dødelige udgang. Til gengæld forekommer sygdommen stort set ikke i Irland.   I Danmark ses den mindre hyppigt, og antallet af tilfælde varierer fra år til år. De fleste tilfælde af græssyge kendes primært fra øen Saltholm, men der er også rapporteret tilfælde på Sjælland, Lolland, Bornholm og i Jylland. De få tilfælde i Danmark er formentlig årsagen til, at den andre steder så frygtede sygdom, ikke har fået så megen opmærksomhed eller ikke kendes af ret mange hesteejere her i landtet. Det er imidlertid værd at bemærke symtomerne i det tilfælde hesten skulle blive ramt af sygdommen.      Typisk hest der lider af græssyge. Bemærk hvor tynd den er, og den opknebne mave, der nærmest giver den et grayhound-agtigt udseende. Udfaldet er som oftest dødeligt.