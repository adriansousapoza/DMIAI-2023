Anne-Mette Binder overdommer i military ved OL
2011-09-29T22:13:33
Den danske militarydommer Anne-Mette Binder når karrierens højdepunkt, når hun sætter sig spidsen for militarydommerne ved OL i London 2012. Det internationale rideforbund FEI har udpeget den danske dommer til at være formand for dommerpanelet (president of the ground jury) i military ved OL. Erfaren dansk militarydommer til OL Det er en erfaren militarydommer, som er blevet udpeget til at stå i spidsen for dommerne ved OL. Anne-Mette Binder har været militarydommer siden 1995, og ved OL i Hong Kong i 2008 var hun med i appelkommissionen i military. Hun har blandt andet dømt ved de seneste to europamesterskaber (2009 og 2011) og ved verdensmesterskaberne (WEG) i Kentucky i 2010. Anne-Mette Binder er udover sit dommervirke også medlem af FEI's militaryudvalg, hvor hun bl.a. har ansvar for videreudvikling af officialuddannelsen. Officialteamet i military ved OL 2012: · President of the ground jury: Anne-Mette Binder (DEN) · Dommer: Nick Burton (GBR) · Dommer: Gillian Rolton (AUS) · Teknisk Delegeret: Martin Plewa (GER) · Teknisk Delegeret (assistent): Ataide Barcelos Pereira (BRA) · Chief Steward: Jurgen Petershagen (GER) · Banebygger: Sue Benson (GBR) · Appelkommission: Michel Asseray (FRA) Se mere om OL 2012 på den officielle hjemmeside eller Danmarks officielle OL-site  Kilde: Pressemeddelelse, DRF