Dressurchampionat på Midtsjællands Rideklub
2013-06-02T22:57:53
  Årets første indledende runde i Dansk Rideforbunds Unghestechampionat for dressurheste løb i weekenden af stablen på Midtsjællands Rideklub. Da 5- og 6-års klasserne ligeledes fungerede som iagtagelses-klasser for udtagelsesstævnet til Ungheste-VM kunne der nydes heste af rigtig høj kvalitet i toppen af klasserne       Højt pointniveau i 4-års klassen     Allerede i 4-års klassen, der blev afholdt fredag blev der uddelt meget høje karakterer og dommerne Peter Fischer og Helle West udtog i alt 9 4-års dressurheste til mellemrunden. Klassen blev vundet af RDH hoppen Celine M e. Sandro Hit/Blue Hors Cavan opdr. Sanne Mathiasen, redet af Jim Rasmussen med hele 8,92 point fordelt på 9 i trav, 7,8 i skridt, 9,8 i galop, 9 i ridelighed og 9 i kapacitet. Lige i hælende fulgte RDH hoppen Atterupgårds Dallara e. Sandro Hit/Caprimond, der er en helsøster til Atterupgårds Seebach, der var præmiehingst ved dette års Hingstekåring i Herning. Hun opnåede samlet 9,2 fordelt på 9.8 i trav, 7,4 i skridt, 9,5 i galop, 8,8 i ridelighed og 9 i kapacitet. På tredjepladsen fulgte Roberto e. Don Romantic/Londonderry redet og opdrættet af Lotte Straarup, der allerede tidligere har haft en helbror til Roberto med i 4-års finalen. Han fik samlet 8,64   Yderligere udtaget blev: Sir Walther e. Swarovski/Donnerschwee - Julie H. Andersen 8,6 Gørklintgårds Quater Boy e. Quaterback/Blue Hors Don Schufro - Nanna Skodborg Merrald 8,58 Sympaticus e. Sixten Langholt/De Noir - Lotte Straarup 8,32 Lambjerglunds Dakota e. Blue Hors Doolitttle/Diamond - Jeanette Judy Hansen 8,3 Fjællebroens Zara e. Blue Hors Zack/Sam-Sam - Lotte Straarup 8,3 Hemingway Von Hestebjerggaard e. Hibiskus/Monteverdi - Christoffer Haugaard 8,0   Se samlet resultat her   Maria Anita Andersen med dobbelt sejr   Blue Hors berider Maria Anita Andersen havde taget turen til Sjælland med 4 heste, som hun alle kvalificerede, dertil tog hun sejren i både 5-års og 6-års kvalifikationen. 5-års sejren kom i hus på den efterhånden allerede scenevante Svalegårds Hottie e. Blue Hors Hotline/De Noir. Den imposante og velgående sølvmedaljehoppe opnåede samlet 8,96.   Yderligere udtaget blev:   Gallardo V. e. Gribaldi/De Niro - Michael Søgaard 8,46 Union's Bodyguard e. Union's Big Ben/Heslegård's Rubin - Martin Hussmann 8,28 Lohmanns Takitta e. Blue Hors Zack/Solos Landtinus - Maria Anita Andersen 8,24 Bruunholms Gaia e. Blue Hors Hotline/Blue Hors Hertug - Sidsel M. Johansen 8,2 Fredensdals Zig Zag e. Blue Hors Zack/Blue Hors Don Schufro - Jan Møller Christensen 8,14   Se samlet resultat her     6-års kvalifikationen blev overlegent vundet af Katholms Bosco e. Blue Hors Don Schufro/Michellino igen redet af Maria Anita Andersen. Vallakken opnåede weekendens højeste score på hele 9,24 fordelt på 8,7 i trav, 9 i skridt, 9,5 i galop, 9,5 i ridelighed og 9,5 i kapacitet. Andenpladsen gik til guldmedaljehoppen Sirikit e. Blue Hors Hotline/Blue Hors Don Shufro med sin nye rytter Carina Nevermann Torup i sadlen. De opnåede samlet 8,38 med topkarakteren 9,8 i trav. Blue Hors Don Schufro beviste i denne klasse endnu engang sin store gennemslagskraft som nedarver af brugsegenskaber og ridelighed, idet tredjepladsen ligeledes gik til et afkom, denne gang i form af Blue Hors Dexter (mf. Blue Hors Cavan), der nu er blevet kastreret og solgt til Helene Melsen, der har haft stor succes med hesten i LA klasserne. Han opnåede samlet 8,34 med bl.a. et flot 9-tal i ridelighed. Hele 10 ud af 14 heste kvalificerede sig videre til mellemrunden med en score på over 7,6 point. Man kunne måske overveje at sætte kvalifikationskravet for det 6-årige heste op til f.eks. 7,8 som konsekvens af at kvaliteten og uddannelsesniveauet af hestene vi ser i 6 års championaterne er steget.   Yderligere udtaget blev:   Sion e. Sir Donnerhall/Sevillano xx - Rikke Dupont 8,26 Cavanillas-W e. Florett.com/Donnerhall - Maria Anita Andersen 8,14 Lazanta Havdal e. Bøgegårdens Laurino/Blue Hors Hertug - Jan Christensen 8,1 Der Straus e. Blue Hors Don Schufro/Rambo - Sissel H. Kristiansen 8.02 Angelique e. Damsey/Solos Landtinus - Sissel H. Kristiansen 7.66 Tankedals Hot-Shot e. Blue Hors Hotline/Blue Hors Romancier - Lotte Straarup 7.66 Gunnarsholm's Snowlander e. Sandro King/Cannon Row xx - Henrik C. Christfort 7,64   Se samlet resultat her        Svalegårds Hottie og Maria Anita Andersen (Foto: JP-Photo.dk)