Epona bortvist fra Falsterbo Horseshow
2017-07-15T19:33:21
En fotograf og en videofilmende journalist fra Epona tv blev bortvist fra stævnepladsen i Falsterbo af politiet. De har filmet på opvarmningen til dressur i flere dage, hvor de har livestreamet til Facebook. Arrangørerne har nu valgt at beskytte rytterne mod uheldige episoder, og fik i dag det svenske politi til at bortvise de to medarbejdere fra Epona fra stævnepladsen   Livestreamet opvarmingen på Falsterbo Horseshow. Ved frokosttid i dag fik Malmøs politi til opgave at fjerne eller bortvise en fotograf og en filmende journalist fra Epona fra opvarmningsbanerne. Det sker i forlængelse af at arrangørerne ønsker at beskytte de opvarmende ryttere fra offentliggørelse af potentielle uheldige billeder på de digitale og sociale medier.   Ingen rettigheder Arrangørerne havde derfor anmodet Malmø politi om at gribe ind og forhindre Eponas livestreaming til deres Facebook konto. Argumentet for Eponas bortvisning er at den svenske Tv station SVT ejer rettighederne til at filme på stævneområdet, og derfor har Epona ikke ret til at livestreame, til trods for at det fra Eponas side, blev fastholdt at de tilstedeværende medarbejdere blot udførte deres job.   Læs mere om episoden her      Epona blev i dag bortvist fra opvarmningsbanen på Falsterbo Horseshow (Arkivfoto: Jp-Photo.dk)