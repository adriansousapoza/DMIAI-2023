Verdensetteren vælger urutineret hest som EM satsning
2017-02-08T10:12:12
Michael Jung, OL vinder og nummer et på verdensranglisten, har mange stabile topheste i stalden. Trods dette satser han på at ride Lennox - en 9-års som endnu ikke har debuteret i 3* ved EM til sommer.    Michael Jung har gang på gang bevist at han er den bedste i verden. Derfor er hans EM plan med al sandsynlighed nøje gennemtænk, omend den kan virke noget overraskende. Langt de fleste ryttere vælger deres bedste eller mest rutinerede heste til EM, men Michael Jung kører på med en urutineret omend lovende hest.   Hesten er Lennox 364 (Val, f 2008, Sunlight XX-Heraldik XX) som har gået ungheste-VM og vundet CIC2* og været nummer fire i CCI2*. 3* har han dog endnu ikek forsøgt, men det skal naturligvis gøres inden EM. Ifølge Horse and Hound er planen at kvalificere Lennox via CIC3* i Marbach i Maj og siden CCI3* i Saumur i juni.    For to år siden gjorde Michael Jung en lignende satsning på den dengang otteårige FischerTakinou. Ekvipagen startede to 3* og fortsatte til EM hvor de vandt.    Michael Jung satser på sine bedste heste ved de to CCI4* i Kentucky og Badminton. Begge med præmier på over en million kroner til vinderen.   Med reduktionen af niveauet ved OL og VM er det spændende at se om andre ryttere i fremtiden kan finde på at vælge ligedan. At kun bruge de bedste heste til FEI classics i 4*.