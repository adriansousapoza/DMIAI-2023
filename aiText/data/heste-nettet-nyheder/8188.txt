Grand Prix-vinder på sin fødselsdag
2011-10-23T17:12:14
Sofie Jeppesen på Hedebo's First AS e. First Flair R/ A-Dur red sig endnu engang til sejr ved JBK Horse Shows, denne gang i Odense Congress Center Dressage U25 Grand Prix med 69,558 %, bedre fødselsdagsgave kunne hun næppe have ønsket sig.  Klassen var hurtigt klaret, idet der kun var tre ryttere til start. For samtlige ekvipager galdt dog, at hestene i dag var mere afslappede i arenaen end i gårdagens Intermediaire II.  Helene Melsen red DV-hesten Akeem e. Lobster/ Aga-Khan på en andenplads med 65,16 %, mens Ann-Sofie Berger red Danielo 2 e. Danny de Vito/ Damenstolz til 62,26 %.