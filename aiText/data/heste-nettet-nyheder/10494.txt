5 topheste solgt fra Helgstrand Dressage
2014-01-26T15:03:02
Helgstrand Dressage har i den forgangne uge netop afsluttet en lidt usædvanlig handel, idet 5 topheste er blevet solgt til Sara Marburg fra Tyskland. Den tyske grand prix rytter Anja Plönzke og resten af dressurteam Marburg skal stå for den videre uddannelse og stævnedeltagelse af de 5 heste.   Det drejer sig om følgende 5 heste: Marburg's Polka Hit, 12-årig hoppe. UVM-sølvvinder som 6-års. Meget successfuld i lilletur, både nationalt og internationalt. Grand Prix vinder. Marburg's Stevie Wonder, 8-årig vallak, på vej mod Grand Prix. Marburg's Didando, 6-årig hingst, finalist ved DRF dressurchampionat for 5-årige heste, UVM reserve for Holland i 2013. Marburg's Floricello, 6-årig hingst, UVM-sølvvinder som 5-års, vinder af Scandinavian Open for 5-årige i Falsterbo. Marburg's Zardetto, 5-årig vallak, finalist ved DRF dressurchampionat for 4-årige heste, vinder af Egnethedstest med 910 point.   Helgstrand Dressage udtaler på deres hjemmeside: "Vi er utrolig stolte over, at vi kan sende sådan en håndfuld klasseheste afsted til Dressurteam Marburg. Vi glæder os over at hestene er kommet til en stald med professionelle ryttere, som kan fortsætte deres positive udvikling. Vi ser frem til at følge Team Marburg de kommende år. Fra Helgstrand Dressage skal lyde et stort tillykke med de dejlige heste, og alt mulig held og lykke i fremtiden."   Kilde: http://www.helgstranddressage.com    Didando (Arkivfoto: JP-Photo)  