Springchampionat på Vilhelmsborg uge 47
2020-10-20T21:01:57
Finalerne i PAVO og DRF's springchampionat for unge heste afvikles på Vilhelmsborg i uge 47 til trods for Covid 19   Springfinaler på Vilhelmsborg Under normale omstændigheder plejer finalerne i PAVO og DRF's championat for både unge dressur- og springheste at blive afviklet ved samme stævne, men i år har de gældende COVID-19-restriktioner desværre gjort, at det ikke har været muligt. Derfor afholdes finalerne i dressuren hos Blue Hors i uge 46, og nu er det så også lykkedes at placere springfinalerne, som løber af stablen fra den 16.-18. november hos Danish Derby på Vilhelmsborg.   "Det har været lidt af et puslespil at få omplaceret springfinalerne, hovedsageligt fordi stævnets omfang stiller utroligt høje krav til stævnearrangøren og faciliteterne pga. de gælde COVID-19-restriktioner. Derfor er vi meget glade for, at Danish Derby har takket ja til at afvikle på Vilhelmsborg" siger formand for DRF's springudvalg, Jakob Leth.  Og på Vilhelmsborg glæder man sig til at byde de unge springheste og deres ryttere velkomne i uge 47: "I øjeblikket er der som stævnearrangør en lang række corona-retningslinjer, man skal kunne overholde for at kunne afvikle et stævne som dette, og på Vilhelmsborg har vi faciliteterne til at kunne gøre det. Derfor vil vi naturligvis hellere end gerne hjælpe med at afvikle springfinalerne" siger Casper Cassøe. Finalerne afvikles over tre dage med opvarmning og 1. kvalifikation mandag, 2. kvalifikation tirsdag og finale onsdag. Tilmelding skal som altid ske via DRF Go!.Zibrasport streamer live fra stævnet Er du én af dem, der ikke har mulighed for at være til stede hos Danish Derby, behøver du ikke at gå glip af de spændende finaler, da Zibrasport Equest streamer live fra stævnet. Programmet for streamingen vil snarest muligt være at finde her.       Finalerne i PAVO og DRF's springchampionat for unge heste afvikles på Vilhelmsborg i uge 47 til trods for Covid 19