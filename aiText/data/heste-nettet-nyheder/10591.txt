Hvad har kokos-mel og løg med heste at gøre?
2014-03-14T16:02:40
Kan to simple plante-ekstrakter indeholde løsningen på nogle af de udfordringer der eksisterer, når vi taler om parasitbelastning af hestes fordøjelsessystem? Det mener tyske forskere   Kan kokos-mel og løg reducere parasitter i heste? Tyske forskere har ved forsøg fundet frem til, at kokos-mel og løg har positiv indvirkning på parasitbyrden hos heste. Dette kan potentielt betyde, at disse naturprodukter på sigt vil kunne anvendes i ormekure og måske erstatte nogle af de kemiske stoffer som parasitter efterhånden er blevet resistente overfor.   Forskerne har undersøgt virkningen af en tilsætning af mikroniseret kokosnød og løg i hestes foder, og har fundet, at disse organiske produkter har en egenskab, der gør, at de kan reducere ormetallet i gødningsprøver ganske betragteligt hos heste, der forud for studiet blev målt til at have fra begrænset til kraftig ormebelstning.   Reduktion i ormetallet Samtlige 12 forsøgsheste, på nær en enkelt hest, opnåede en markant reduktion i ormetallet i gødningsprøver fra hestene, efter 10 dages behandling med blandingen. Den ene hest som ikke opnåede samme reduktion i den målte parasitbelastningen, havde ikke indtaget samtlige de doser af foderblandingen, som den havde fået serveret, da den tilsyneladende ikke brød sig om smagen i blandingen. Forskerne havde ellers indledningsvist i projektets første forsøg, gennemført en smagstest, og havde fundet frem til, at denne blanding faldt i de fleste hestes smag. Den pågældende hest, havde dog også i denne del af forsøget, til forskel fra de øvrige heste, ikke været begejstret for produktet.   Virksomt produkt Forskerne konkluderede på baggrund af forskningsprojektet, at foderblandingen er effektiv til at reducere spredning af parasitæg fra gødning, fra de tre parasittyper, der blev målt i, og var genstand for undersøgelsen. Disse var: trematoder (rundorm): nematoder (bremse) og cestoder (fladorm). Samtidig påpegede forskerne dog også, at det for nogle få hestes vedkommende kan være en udfordring, at få dem til at spise blandiingen med mikroniseret kokos og løg.   Produktet er lanceret Blandingen vurderes dog at være så brugbar, at den netop er blevet patenteret af cheforskeren Mehlhorn og hans team, produktet er allerede blevet lanceret i De Arabiske Emirater og Quatar. Produktet vil ligeledes snart kunne købes i Tyskland, og man forventer senere at lancere produktet i USA. Det vides endnu ikke om produktet kommer til Danmark.   Kilde: "Nature Helps: food addition of micronized coconut and onion reduced worm load in horses and sheep and increased body weight in sheep," publiceret i Parasitology Research.      Forsidefoto: Tine Lessèl