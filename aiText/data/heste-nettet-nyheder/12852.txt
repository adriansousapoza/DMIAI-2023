Fra slagtehest til tophest
2017-02-20T15:48:58
For 2½ år siden, var der ikke nogen der ønskede hesten Collin. Det var besluttet, at hesten skulle til slagteren - men et telefonopkald ændrede Collins skæbne, og nu har den slået nogle af de bedste heste i verden, og vundet en stor sum penge i Wellington i Florida.    Den nu 10-årige Collin rides i dag af den brasilianske rytter Luiz Francisco de Azevedo, hvor de har klaret sig rigtigt godt i vintersæsonen i Wellington i Florida.  "For 2½ år siden, var der ikke nogen der ønskede denne hest. Han var virkelig vild og virkelig svær at ride." har Luiz udtalt til Horse and Hound. "Men da ringede en ven til mig, og sagde at han havde fundet en hest, der måske ville være en god springer. Han var 7 år, men han havde aldrig gået et stævne i sit liv. Min ven fortalte mig, at hesten var lidt anderledes. Til det svarede jeg, 'Okay, lad os se hvad han kan'." Luiz fik halvdelen af Collin, og kun 2 uger senere deltog de i deres første stævne sammen.  "Han sprang fejlfrit i 130 cm den første dag, den anden dag var han fejlfri i 135 cm og på tredjedagen sprang han fejlfrit i 140 cm - til hans første stævne. Nu er han min andenhest, og jeg er virkelig heldig, at jeg har ham. Det er så uvirkeligt. Vi købte ham for ingenting. Når vi fortæller historien, så er der ikke nogen der tror på det" udtaler Luiz. "Jeg gav ham bare en chance. Hesten har kvaliteterne." Onsdag d. 15. februar vandt parret intet mindre end 35.000 $ Duglas Elliman 145 cm klassen ved Palm Beach International Equestrian Centeret i Wellington i Florida. Dvs. at der var intet mindre end 35.000 $ til deling mellem de placerede ryttere.  Luiz var den tolvte på banen, og vidste at banen var god til ham. "Min hest kommer rigtigt langt i galoppen, og han er altid fremme. Nogen gange kan jeg miste lidt tid i vendningerne, men så kan jeg altid nemt fjerne ride et mindre galopspring på linjerne. Jeg nyder hans kvaliteter, og vi havde en god mulighed for at vinde klassen".    Arkivfoto. jp-photo  Kilde: Horse and Hound