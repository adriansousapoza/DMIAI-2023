Hest spiddet på jernstang
2014-04-23T22:18:48
En hestevognstur endte fatalt for den forspændte hest, som følge af svigtende bremser på vognen   Hvad der skulle have været en stille og rolig hestevognstur, rundt i det smukke nordsjælland i påskeweekenden, fik en uventet dramatisk drejning på vej ned af en mindre bakke.   Fredag aften ved 19 tiden, trillede en hestevogn forbi det tidligere Esbønderup Sygehus, i det smukke Esbønderup ved Gribskov i Nordsjælland.   Idet hestevognen var på vej ned ad en bakke udfor bygningen der indtil 2011 havde huset Esbønderup Sygehus i mere end 256 år, svigtede hestevognens bremsere. Hestevognen skubbede hesten med hen imod mod en mur og både vogn og hest ramte ind i muren. Hesten blev herved klemt mellem muren og den rullende hestevogn, og en jernstang fra vognen borede sig igennem låret på hesten, oplyser Nordsjællands politi.   I tumulten lykkedes det imidlertid hesten at løsrive sig og stikke af i panik, men den formåede dog alligevel selv at finde hjem til sin vante og trygge stald.   Desværre konstaterede en dyrlæge efterfølgende ved besigtigelse af hestens kvæstelser, at den blødte voldsomt, hvorefter det formentlig blev besluttet at aflive hesten.