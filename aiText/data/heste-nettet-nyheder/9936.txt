Part 3: En god start på et langt liv som ridehest.   Fagligt
2013-05-03T14:13:50
Endelig ser det ud til at foråret rigtig er på vej, og med temperaturer op omkring de 15-20 grader kommer der rigtig liv omkring hestene. Græsset er så småt begyndt at få fat ude på foldende, og de fleste steder får hestene lov at nyde solens stråler uden dækkener.   Hestene får forårsfornemmelser, hvilket kommer til udslag i overskudsenergi og øget hormonmængde, så måske træningen i en periode bliver en anelse mere udfordrende.   I denne uges video er Christina Suntum Sørensen igang med at vise, hvordan man kan lære unhestene at reagere på pres fra biddet. Christina vælger at træne Bønnes forståelse for signalerne fra jorden inden han får rytter på.   Det vigtigste signal der bliver omtalt i videoen, er naturligt nok stop-signalet. At sætte sig op på en hest hvor stopsignalet ikke er indlært, kan få grimme konsekvenser hvis hesten løber eller bliver bange for noget. Signalet til at dreje til højre og venstre er næste opgave, så ens hest ikke bare fortsætter ligeud i hjørner og sving. Både stop- og dreje signalet er vigtige elementer i tilridningen, og her er det godt at være tålmodig så man i sidste ende får en hest der 100% forstår meningen med signalerne og derfor vil reagere hensigtsmæssigt på dem i langt de fleste situationer.   www.hestemund.dk  Starter man tidligt med at indlære signaler vil man også kunne træne hesten til at reagere på meget lette signaler og derfor ende med en hest der er behagelig at være på, istedet for en der skal hives rundt i hjørnerne og kæmper imod hver gang tempoet skal sættes ned.   I næste uges video får Bønne rytter på igen , og Kristina vil øve/vise signalerne fra ryggen af ham. Savner du i mellemtiden inspiration kan du til hver en tid gå ind på Christina Suntum Sørensens hjemmeside www.hestemund.dk hvor du kan finde flere videoer, opslag og gode råd om bid, tænder og træning.   Har du lyst til at gense de tidligere videoer i denne serie, kan du finde dem på www.heste-nettet.dk/tema/24