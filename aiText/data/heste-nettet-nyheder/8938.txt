Vil du også gerne slippe for besværlige elever? 
2012-05-23T11:15:02
Som underviser er det din opgave, at hjælpe din elev og dennes hest til de ønskede resultater. Men af og til føles den opgave nærmest umulig og uanset hvor mange gode ideer og løsninger du har, bruger din elev dem ikke, hvilket fører til frustration hos både dig og din elev.   Faktisk er det ikke dine gode ideer og løsninger din elev har brug for. Din elev har brug for at forstå hvad du vil have ham eller hende til. Derfor er din vigtigste rolle som underviser, at være formidler.   Faktisk er det slet ingen dårlig idé, at have ret så gode pædagogiske egenskaber som underviser. Og selvom du som underviser, sikkert bruger de fleste timer på at dygtiggøre dig i forhold til det ridetekniske, vil det være godt også at tænke formidlingen ind i det.   "Det er lige meget hvor dygtig du er. Hvis du ikke kan formidle din viden så din elev forstår det, er din viden intet værd". Det siger Annette Klausen Bengtsson, som afholder formidlingskurser for undervisere.   Hun fortæller at mange elever aldrig helt forstår, hvad deres underviser prøver at forklare dem og det er synd og skam. For det betyder at underviserne kunne have dygtigere og mere loyale elever.   Annette Klausen Bengtsson udtaler, "En elev der ikke helt forstår budskabet, siger det ofte ikke til underviseren. De finder bare en ny underviser". Derfor ender mange undervisere, med elever der shopper rundt i jagten på nye undervisere, som de forstår. Eller også ender de med elever som føles besværlige.     På kurset "Slut med besværlige elever" underviser Annette bla. i: Hvordan underviseren identificerer forskellige elevers persontyper, for at målrette undervisningen.   Hvordan forskellige ord opfattes, så underviseren kan skabe tryghed hos eleven.   Hvordan underviseren slipper den instruerende stil og bruger en mere coachende undervisning Hvordan underviseren lærer at håndtere "de besværlige elever".   Kurset afholdes d. 19 juni i Skanderborg. Se mere via linket her.  Arkivfoto: JP-Photo.dk