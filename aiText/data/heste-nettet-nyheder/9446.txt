Cornet Obolensky pensioneret
2012-10-07T23:58:18
   Overraskende nyheder i springverdenen. Den 13-årige tophest, avlshingsten Cornet Obolensky har øjensynligt netop afsluttet sit sidste stævne i brasilianske Rio de Jainero meddeler Worldofshowjumping.com.   Med flere sejre i World Cup-kvalifikationer, Grand Prix-klasser, Nationsspringninger og holdguld ved EM i Madrid 2011 under tyske Marco Kutscher, har Cornet Obolensky haft stor betydning på den internationale springscene. Ligeledes i avlen har westfalerhingsten efter Clinton/Heartbreaker/Randel Z markeret sig stærkt. Om muligt endnu stærkere end i sporten. Allerede fra hans første årgange stammer utallige kårede sønner. Hans afkom har i flere år domineret det tyske Bundeschampionat og er i disse år godt på vej på den internationale scene, og har de seneste to år ofte kunne ses konkurrere mod Cornet Obolensky selv.   Ifølge worldofshowjumping.com vender Cornet Obolensky tilbage til sine ejere om 4 ugers tid, hvor han skal hellige sig bedækningsforretningen. Cornet Obolensky og Marco Kutscher ved World Cup finalen 2012. Arkivfoto: JP-Photo.dk  