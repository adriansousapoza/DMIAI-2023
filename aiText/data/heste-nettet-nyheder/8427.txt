Hippolog G. Halling Nielsen gået bort
2012-01-05T08:49:48
Hippolog, cand. agro G. Halling Nielsen er død fredag den 29. december.   G. Halling Nielsen var kendt for at dele ud af sin store viden om hesteracer og deres oprindelse og udvikling, ligesom han ofte kunne opleves som dommer på blandt andet Roskilde Dyrskue. Han var en belæst mand, der aldrig stoppede med at lære, og han var vellidt blandt hesteforbund og avlsforeninger.   Begravelsen finder sted i Lidemark Kirke i dag klokken 11.00.