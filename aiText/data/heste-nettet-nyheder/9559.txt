Christmas Show for 8. år i træk fuldt booket
2012-11-23T17:08:40
Basisbank Danish Christmas Show afholdes for 8. gang i træk og arrangørerne melder alt udsolgt - både for ryttere og for udstillere. Mere end 500 ekvipager konkurrerer i den julepyntede ridehal på Vilhelmsborg og stævnet er de senere år også blevet et meget eftertragtet stævne for publikum.Sixbar, Knock Out og Grand Prix Tilmeldingerne er strømmet ind, og der har været en enorm opbakning fra rytterne igen i år. Mere end 500 ekviapger kommer til start i klasser fordelt fra 125 cm - 155 cm. Lørdag er den helt store finaledag som uden tvivl bliver en lækkerbisken for publikum. Bla. er der finale i Medium Round, der er den højst doterede 135 cm klasse nogensinde på dansk grund. Vinderen får nemlig en spritny Iforwilliams hestetrailer til en værdi af knap 75.000 kr. Lørdag byder også på Big Round 140 finale, Six-Bar højdespringning, Knock Out springning, Basisbank Grand Prix, show indslag i løbet af dagen, koncert med Soluna Samay samt afterparty for alle i teltet.Ændring i programmet Efter modtagelse af anmeldelserne stod det klart, at programmet torsdag ikke helt tilsmiler rytternes ønsker optimalt. Derfor ændres 1. runde af Grand Prix Tour torsdag fra 145 cm til 140+ cm.Basisbank Danish Christmas Show 2012, starter tirsdag d. 4 december, og fortsætter frem til d. 9 december. Der fri entre alle dage, med undtagelse af lørdag, hvor indgangen koster 100 kr. Billetter kan købes ved indgangen.    Arkivfoto: JP-photo