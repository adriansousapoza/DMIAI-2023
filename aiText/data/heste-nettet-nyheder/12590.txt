Rikke og Finckenstein i storform!
2016-11-28T16:50:32
Rikke Svane og hendes trakehner hingst Finckenstein fortsatte deres gode stil ved det firstjernede CDI stævne i Madrid i weekenden og opnåede en score på 75,575% i Grand Prix Kür finalen, der resulterede i en flot andenplads   Succesfuld weekend for Rikke og Finckenstein Rikke Svane gjorde næsten rent bord ved det firstjernede FEI CDI stævne i Madrid i den forgangne weekend på sin trakehner avlshingst Finckenstein (e. Latimer/Kennedy) . Først vandt de Grand Prixen lørdag og opnåede personlig rekord ( se her), og søndag aften stod det så på afviklingen af Grand Prix Kür'en.   Yndefuldt ridt i Grand Prix Kür Igen i søndagens Grand Prix Kür viste Rikke Svane og Finckenstein, at de er i topform og det rutinerede og sympatiske makkerpar fremviste et yndefuldt, flydende og harmonisk ridt der indkasserede dem en flot score på 75,575%.   Flot andenplads Den flotte score var imidlertid ikke tilstrækkelig til at sikre dem førstepladsen, som dagen før i Grand Prix'en, da spanske Beatriz Ferrer-Salad på den blot 11-årige Westfalier Sir Radjag (e Sir DonnerhallI/Radjah Z), udviste absolut storform. Ekvipagen præsterede et flot ridt, som dommerne belønnede med 76,325 %. På tredjepladsen kom tyske Isabelle Steidle på den 15-årige Holstener vallak Long Drink, (e. Langenhagen / Concerto II). Denne ekvipage opnåede en samlet score på 74.200.   Se resultaterne fra klassen her      Rikke Svane og Finckenstein  