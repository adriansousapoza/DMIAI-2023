Nyt koncept for Egnethedstesten i 2012
2012-04-03T17:59:24
  Hovedbestyrelsen i DV har, i samarbejde med Avlsledelsen, ønsket at ændre på konceptet for Egnethedstesten. Formålet er at gøre deltagerinteressen større og forbedre økonomien. Endvidere ønskes konceptet også ændret for at øge publikumsinteressen, og for at give bedre informationen til avlere og publikum.     Nedenstående ændringer vil være gældende fra 2012:     - Arrangementet afvikles indendørs i oktober/november.  - Arrangementet disciplinopdeles med 3 pladser i springning og 4 pladser i dressur. - Hoppekåring vil ikke længere være muligt i forbindelse med Egnethedstesten.  - Karaktererne følges af en kommentering, for at informere avlere og publikum. - Løsspringning tages ud af bedømmelsen af springheste.  - Der udtages 1 hest pr. hver 15 på hver plads til Unghestechampionatet. I dressur suppleres herefter op til 35 stk. efter point på landsplan, og i springning suppleres op til 25 stk. efter point på landsplan. - Regionerne beslutter selv, hvordan præmieoverrækkelsen skal foregå, afhængig af antal ærespræmier til rådighed.   kilde: http://www.varmblod.dk    Don'A Rush e. Blue Hors Rush Hour/Blue Hors Romancier redet af Lotte Straarup ved sidste års egnethedstest i Middelfart   Foto: Christine Prip