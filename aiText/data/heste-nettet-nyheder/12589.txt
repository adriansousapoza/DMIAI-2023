Unghestechampionater fortsat powered by Pavo
2016-11-28T11:05:32
Siden 2014 har hestefoderproducenten Pavo været hovedsponsor Dansk Ride Forbunds Championater for ungheste i dressur og springning, og vi fortsætter samarbejdet. Frem til og med 2020 kan morgendagens stjerner se frem til at udvikle sig gennem championater med Pavo i ryggen. Pavo fortsætter som samarbejdspartner for championaterne Formålet med samarbejdet mellem Pavo og Dansk Ride Forbund er at udvikle championaterne i samspil med de enkelte stævnearrangører med det formål at øge publikumsdeltagelsen og skabe ekstra opmærksomhed for Pavos produkter og championaterne. Og samarbejdet har været så godt, at Pavo har valgt at fortsætte støtten til udviklingen af vores unge heste. "Vi ønsker ganske enkelt at være rytternes partner i at få det optimale ud af deres heste til championaterne. Vi ser en øget interesse for championaterne og ikke mindst en vanvittig god kvalitet af heste og via et længerevarende samarbejde med rytterne, kan vi fælles få det optimale ud af det. Vi er glade for vores samarbejde med DRF og stolte over at fortsætte som partner de næste 4 år," siger Morten Dueholm Larsen, salg- og marketingschef, Pavo. "Vores championater er turneringen, hvor de bedste danske spring- og dressurheste skabes og findes, og vi er glade for, at Pavo fortsætter deres opbakning til udviklingen. Det er godt med en samarbejdspartner, der gennem mere end 40 år har arbejdet med at skabe og udvikle kvalitetsprodukter, og jeg er overbevist om, at vi sammen kan styrke udviklingen af championaterne", siger Lars Moss, kommerciel chef i Dansk Ride Forbund.Om Pavo Europas største hestefoderproducent har en totalrådgivning som kan hjælpe dig med at optimere dit hestehold. Via videnskabelige undersøgelser, knowhow og vores kunders erfaringer har vi udviklet et bredt sortiment der kan tilpasses specielt til din hest. Besøg os på www.pavo.dkOm Dansk Ride Forbunds Championater for ungheste Kilde: Dansk Rideforbund