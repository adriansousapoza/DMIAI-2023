Spændende dag i Göteborg
2011-02-25T09:41:43
Ved Göteborg Horse Show er der i dag mulighed for at opleve to danske World Cup debut ekvipager. I Reem Acra World Cup starter nemlig i dag Nathalie zu Sayn-Wittgenstein med hingsten Horsebo´s Smarties e.Gribaldi/Ramiros Bube der i dag har sin debut i en World Cup kvalifikations klasse. Nathalie startede sidste weekend i Neumünster med Digby, hvor hun opnåede en 6.plads i i Grand Prix küren søndag. Den anden danske ekvipage der debuterer i dag er Andreas Helgstrand med hoppen Polka Hit Nexen e.Sandro Hit. De to danske ekvipager starter først i klassen. Nathalie og Smarties har starttid 13.20 og Andreas og Polka Hit har starttid 13.40 Udover Andreas og Nathalie byder dagens World Cup kvalifikations klasse på mange andre spændende ekvipager bla. kan nævnes den tidligere danske rytter Per Sandgaard, Isabell Werth, Partik Kittel og Adelinde Cornelissen. 