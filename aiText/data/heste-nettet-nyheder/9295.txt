En hest i et spil Mikado   VIDEO
2012-08-18T23:21:56
Solen har brændt over Ostbayernhalle hele dagen. Heste og ryttere har haft det varmt, men alligevel er det blevet til fine ridt og god stemning blandt rytterne. Vejret har faktisk været så fint at stævnet uden problemer kunne have været flyttet udenfor til den store udendørs arena, men det havde været for varmt for hestene.   Dagen har budt på udfordrende Trail, Horsemanship for Youth rytterne og mere Pleasure og Reining. Trail på EM niveau er noget andet end de trail klasser vi ser derhjemme, og måske er det derfor der ikke er nogle danske trailryttere med til EM i år. Vi håber der er nogen der vil med næste år, for selvom banen mest af alt ligner et tabt spil mikado, så var de helt slemme forhindringer ikke til stede. Banen bestod af bomme, bro og låge. Hverken forhæng eller vand havde fået plads i denne omgang.   JP-Photo.dk   Er man interesseret i at se hele banen redet igennem er der her en gennemridning. JP-Photo.dk     Youth Horsemanship var en seriøs omgang ridning, og det er dejligt at se hvor alvorligt de unge tager deres sport. Det tegner godt for fremtiden. Det kunne dog pynte, og give det sidste hvis flere af de unge kunne løsne lidt op og se ud som om de nød ridtet istedet for at tilstræbe et stivnet let overlegent udtryk. Aldersgruppen 14-18 red så godt at dommerne fandt det nødvendigt at rose alle rytterne for det meget høje niveau der var i klassen.   To danske ryttere har været i ilden idag. Den første var Jens Erik Udsen på Surely Be N Impulse, en fireårig vallak. Jens Erik red klassen AQHA Western Pleasure Amateur. Jens Erik endte på en samlet 10. plads.    JP-Photo.dk   Ditte Poulsen red Dun Dreamed Good, en fireårig hoppe ejet af Jette Ceglarek. Ditte Poulsen red klassen Hackamore/Snaffle Bit Reining, der er en klasse for heste under seks år. Ditte var dog ikke selv helt tilfreds med ridtet, og endte på en samlet 10. plads.   JP-Photo.dk   Flere resultater fra dagen kan ses her: http://www.ecqh.eu under resultater.