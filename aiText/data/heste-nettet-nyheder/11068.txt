Rift om placeringerne i Kingslands Big Tour.
2014-10-18T11:48:06
Gårsdagens sidste springklasse til JBK blev også den mest spændende. Ihvertfald hvad angår tempo og satsninger. Den 1,45 m høje bane blev redet efter metode "two phases" hvor rytteren, hvis fejlfri, rider omspringningen direkte.  Motivationen var i top da førstepladsen stod til at vinde hele 55.000 kr, og med en samlet præmiepulje på 228.000 kr var det værd at tage visse chancer for at ende indenfor præmierækken.   Det blev den irske rytter Bertram Allen og hans fantastiske vallak Belmonde der løb af med sejren. Belmonde, der er efter Ovidius med Kenwood til morfar, var svævende og knivskarp i sine vendinger som han udførte med stort overskud. Ekvipagen viste endnu engang hvilken kapacitet de sammen har, og vandt altså de 55.000 kr ved at ride fejlfrit i tiden 27,54 sek.      Andenpladsen gik til endnu en udenlandsk rytter, nemlig tyske Johannes Ehning på vallakken Cayenne 162 der er efter Cornet Obolensky med Borken e.V til morfar. Den tyske ekvipage gik i tiden 28,01 sek og vandt dermed 44.000 kr.    Tredjepladsen gik til den belgiske rytter Carel Cox på hingsten Gentleman, der er efter Couleur Ruben med Clinton til morfar. Ekvipagen gik i tiden 28,20 sek. Carel Cox kunne for den præsentation høste 33.000 kr.   Fjerdepladsen giver plads til klassens første placerede dansker, nemlig Lars Bak Andersen på hingsten Arcado L efter Argentinus men Chasseur som morfar.  Arcado L og Lars Bak Andersen gennemførte i tiden 28,43 sek og vandt dermed 15,400 kr.    Resten af resultaterne kan ses her