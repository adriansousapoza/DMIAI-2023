Merediths Fibonacci solgt til Lillie Keenan
2017-04-06T22:59:44
Meredith Michaels-Beerbaum har annonceret, at hun har solgt sin tophest Fibonacci. Den 12-årige vallak efter For Feeling/Corland kom til Michaels-Beerbaum i 2014, og sammen fik de straks succes. Parret endte med at få en hold-sølvmedalje ved EM i Aachen i 2015 samt en hold-bronze ved OL i Rio sidste år. De var også på det vindende tyske hold ved CSIO5* Nations Cup i Aachen og i Hickstead sidste år, som at de var i Falsterbo året før. De vandt også CSI5* Suncast Grand Prix i Wellington i 2015 - bare for at nævne nogle få af deres resultater. "Jeg er glad for at lykønske Lillie Keenan for at have fået Fibonacci" skrev Michaels-Beerbaum på hendes hjemmeside. "Det er ikke altid nemt, når et partnerskab slutter, men i dette tilfælde er jeg begejstret for at se det nye partnerskab begynde. Nacho har været en ekstraordinær hest for mig over de sidste 3 år, og jeg er virkelig taknemmelig for de succes'er, vi har haft sammen. Nu er det tid for ham til at hjælpe en meget talentfuld ung rytter og hjælpe med at nå hendes drømme. Lillie, Jeg ved at en fantastisk fremtid venter dig sammen med Nacho. Og med den fantastiske support og hjælp af din træner Cian O'Conner, er jeg spændt på at se hvor du når hen. Held og lykke" afslutter meddelelse med. Lillie Keenan kommenterer også på købet af Fibonacci på sin facebookside: "Jeg er begejstret for at kunne meddele en meget speciel hest kommer i teamet - Fibonacci (Nacho!). Jeg er beæret over at få muligheden for at blive en del af Nacho's karriere, da jeg overtager tøjlerne fra Meredith Michaels-Beerbaum. Jeg har nogle meget store sko, jeg skal udfylde, og jeg kunne ikke være mere spændt på stævnesæsonen i 2017. Nacho vil nu blive en del af det skønne team af heste, jeg er så heldig jeg har. Tusind tak til Cian, for at se dette er et godt partnerskab, der gør det muligt for mig at arbejde en af de mest talentfulde heste i verdenen. Og en speciel tak til Meredith for at dele Nacho - jeg vil gøre alt hvad jeg kan for at følge i dine fodspor!"    Fibonacci og Meredith i Falsterbo i 2015. jp-photo.dk