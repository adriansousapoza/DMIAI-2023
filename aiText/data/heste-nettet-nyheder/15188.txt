Agria DRF-Mesterskab i ponyspring bliver i Fredericia
2020-09-25T12:34:19
Indendørs Agria DRF-Mesterskab i ponyspring flytter fra Billund til Fredericia, som følge af bekymring i Billund kommune, der har udstukket skærpede retningslinjer, som den kommunale rideklub må følge   Flytning af pony mesterskab fra Billund til Fredericia Når årets indendørs Agria DRF-mesterskab i springning for pony og children afvikles i næste uge, d. 2. - 4. oktober, bliver det hos Fredericia Sportsrideklub i stedet for hos Billund Sportsrideklub (BIS). På baggrund af den nuværende udvikling i Covid 19 er bekymringen steget hos Billund kommune, der har udstukket et sæt skærpede retningslinier. Som en kommunalt ejet rideklub har BIS ingen anden mulighed end at følge de skærpede retningslinier, der desværre, i praksis, umuliggør afviklingen af næste uges mesterskab hos BIS til alles ærgrelse. Heldigvis er der dog allerede fundet en ny stævnearrangør. Stor tak herfra til Fredericia Sportsrideklub, der med kort varsel har sagt ja til at overtage stævnet. Vi ser frem til god weekend med spændende ridning.      Nu løbes der hurtigt i Fredericia I Fredericia er løbeskoene fundet frem, så alt kan blive klar til næstes uges mesterskab. "Vi er glade for at kunne træde til og hjælpe både BIS, DRF og alle rytterne, så mesterskabet stadig kan blive afviklet. Vi løber bare lidt hurtigere her i den næste uge, så skal vi nok være klar og sørge for, at det bliver et super ridestævne. Vi glæder os allerede", siger Thomas Pihl Jensen fra Fredericia Sportsrideklub.      Indendørs Agria DRF-Mesterskab i ponyspring flytter fra Billund til Fredericia, som følge af bekymring i Billund kommune, der har udstukket skærpede retningslinjer, som den kommunale rideklub må følge