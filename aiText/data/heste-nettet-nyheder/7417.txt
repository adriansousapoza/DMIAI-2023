Uddannelsestema: Sadelmager
2011-02-21T12:00:02
Rigtig mange står overfor at skulle vælge uddannelse i den kommende tid, og det kan være lidt af en jungle at finde rundt i. Der er mange beslutninger, der skal tages, og mange spørgsmål, der skal overvejes. Heste-Nettet har samlet information om forskellige uddannelser med dyr, primært med henblik på at kunne arbejde med heste, og så har vi talt med folk, der allerede er i gang og gerne vil dele deres oplevelser med os.   Beskrivelse   Sadelmageruddannelsen er en bacheloruddannelse med studiestart i januar og august. Uddannelsen er delt op i moduler med forskellige emner som f.eks. grundkursus og teknik, læderkundskab og sadelkundskab. Alle moduler skal være afsluttet og godkendt for at eleven kan indstilles til eksamen, som er et selvstændigt projekt, der strækker sig over otte uger.   Varighed   129 uger   Optagelse   Ansøgningsfrist for augustforløbet er 4. marts 2011. Ansøgningsskema findes via hjemmesiden.   Økonomi   Da uddannelsen ikke findes i Danmark, kan man få SU med sig. Uddannelsen har brugerbetaling.   Uddannelsessteder   Sadelmakeriskolan i Tärnsjö   Uddannelsen kan også tages i England:   The Society of Master Saddlers   Uddannelsesartiklerne er et forsøg på at samle information om uddannelser med heste. Redaktionen modtager gerne tilføjelser, rettelser og gode idéer.  