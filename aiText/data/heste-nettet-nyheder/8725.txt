Det bliver et forrygende Hingsteshow Nord 2012 
2012-03-22T10:31:59
Årets Hingsteshow er nu planlagt og tilrettelagt og I kan godt glæde jer. Der har været rigtig god opbakning og tilsutning fra hingsteholderne og rytterne og der er lagt op til et brag af et Hingsteshow i år.  Casper Cassøe vil informere og speake hele aftenen om hingstene, som det hele handler om. Vi kan præsentere nogle af DK's bedste ryttere pt, som på bedste vis fremviser nogle af de mest "hotte" hingste i Dansk Varmblod.  Der kan bla. nævnes den dressurbetonede fløjhingst fra 2011 Bøgegårdens Boney M, han bliver redet af Anna Blomgren, som også sidder i sadlen på De Noir fra Katrinelund. Sune Hansen vil fremvise Bøgegårdens Laurino, som han her i starten af 2012 har købt en halvpart i. Desuden springer Torben Frandsen på 2 af tophingstene fra Stald Cajus; Heartbeat og Carmargue. Uno Don Diego fra Højagergård, far til nu afdøde ERA Dancing Hit får vi at se med sin næsten nye rytter Ditte Mikkelsen.  Derudover er det uovertruffent at kunne præsentere flere fløjhingste, medalje- og præmiehingste fra Herning 2012; Chandler, Volstrups Cash, Bøgegårdens Dicapo, Tailormade Attention.  Ja, listen er lang, 26 af de bedste DV-hingste er tilmeldt, se her hvilke hingste du kan se på fredag d. 23. marts.  Showet starter kl. 19 og det er publikum, der stemmer på "best in show" hingstene. Vi glæder os til at se jer på SAO til Årets hingstebegivenhed i Region 7!   Pressemeddelelse