Avlshingste dyster ved frederiksborgchampionat
2012-08-15T20:57:09
  Også i Jylland er lagt op til en spændende weekend i frederiksborghestenes tegn, når Frederiksborg Hesteavlsforeningen Jylland i weekenden d. 18. og 19. august afholder championat på Stald Tougaard ved Viborg.   Blandt de tilmeldte heste til weekendens konkurrencer er blandt andet de tre kårede hingste Zarif Mollerup, Jedi Søndergård og Stormosens Vivaldi. I springning dyster den dygtige og meget rutinerede Zarif Mollerup med den mere urutinerede, men velspringende Jedi Søndergård. Stormosens Vivaldi er tilmeldt LA3 dressurchampionatet.     Ved stævnet afvikles tre dressurchampionater - Blueberry Hill LC3 Dressurchampionat, Dyrlæge Tove Due LB3 Dressurchampionat samt Kokspang Sadelmageri LA3 Dressurchampionat -, dressur opvarmningsklasser, gangarts- /ridelighedsklasser samt enkelte springklasser.   Championatet afholdes sammen med foreningens hoppekåring og føl-/plagskue, så der bliver noget at se på hele weekenden på Stald Tougaard. Alle er velkomne til arrangementet. Det er stadig muligt at efteranmelde til såvel kåring som championat, se mere herom via foreningens hjemmeside 