Mit største ønske - en World Cup finale!
2017-03-10T08:17:02
Mai Tofte Olesen største ønske er at ride en World Cup finale, men trods et flittigt og succesfuldt år, bliver det andre ekvipager der kommer til at afgøre om hun reelt kommer afsted. Mai har nemlig valgt at trække sig fra det sidste kvalifikationsstævne, da hendes chancer for direkte adgang var for små   Stabilt og stærkt præstations år Mai Tofte Olesen's og Rustiques vedholdende deltagelse i World Cup kvalifikationen i den vesteuropæiske liga i deres forgangne år, og deres konsistente stærke og stabile præstationer, har været med det mål, at kvalificere sig til World Cup finalen i marts, og har samtidig været en af sæsonens helt store positive overraskelser.   Trækker sig fra sidste kvalifikation Alligevel vælger Mai Tofte Olesen nu at trække sig fra den sidste kvalifikation i Den Bosch, i erkendelse af, at ekvipagens chancer for at opnå de sidste points til en direkte kvalifikation til World Cup finalerne i Omaha, næppe er realistiske.   "Jeg har besluttet mig for ikke at tage af sted, da jeg har konkurreret i Augustowek, Odense, London, Amsterdam og Göteborg. Jeg har en fjerdeplads, en ottendeplads, en tiendeplads, en tolvteplads og en syvendeplads. Tolvtepladsen i Amsterdam tæller ikke. Derfor skulle jeg blive nummer 9 eller bedre i Den Bosch for at forbedre tiendepladsen fra London. Det tror jeg ikke er muligt", fortæller Mai Tofte Olesen i et interview til Eurodressage.   Et flittigt år Den 15-årige Rustique (e. Heslegårds Rubin / Midt West Ibi Light) debuterede i international CDI for mindre end et år siden, nærmere bestemt i maj 2016 i Ålborg, og har siden da, og med Mai i sadlen, været særdeles aktiv i internationale CDI konkurrencer. Ekvipagen har siden deres debut deltaget i et tocifret antal internationale pointgivende stævner - ret imponerende!   Kun Rustique - han skal holde! Mai Tofte Olesen har ikke et større udvalg af heste af vælge imellem, så hendes forhåbning er,at Rustique til trods for at han nu er 15 år, vil holde til at konkurrere en del år endnu. "Jeg har kun en hest og jeg håber at Rustique vil kunne konkurrere mindst 4 år endnu" forklarer Mai Tofte Olesen.   På dette tidspunkt vil Rustique så være 19 år gammel, men Mai Tofte Olesen uddyber "Han er en meget stærk og sund hest og der er så meget mere i ham, end vi har vist indtil videre. Jeg vil gerne passe godt på ham, så jeg tænkte det ville være et spild af hestens energi at tage af sted, og så ikke rigtig have mulighed for at forbedre vores resultat".   Krydser hvad der krydses kan Mai Tofte Olesens muligheder for at få en billet til Omaha, afhænger derfor nu af, hvorledes andre ryttere klarer sig i den sidste kvalifikation inden finalestævnet i Omaha. Det afhænger bl.a. af hvordan Carrascosa og Gal klarer sig i Dan Bosch og om svenske Tinne Vilhelmson-Silfven beslutter sig for at tage til Omaha.   Imens bliver Mai bliver hjemme, bider negle og krydser fhvad der krydses kan, for at skæbnen er med hende og at kortspillet går op, så hun alligevel kan få en chance for at komme afsted til World Cup finalen som hun så meget drømmer om: "Jeg bliver hjemme og håber på mit held. Jeg krydser fingre, tæer, arme og ben på lørdag. Jeg ønsker så meget at det bliver muligt for os at tage af sted. At ride i World Cup finalen er en af mine absolut største drømme", slutter Mai Tofte Olesen.   Den 49-årige sympatiske danske dressurrytter træner fortsat i Nordsjælland hos Anne Grethe Törnblad, mens hun drømmer om at komme til Omaha. Det er der sikkert mange andre der også ønsker for hende.      Mai Tofte Olesen og Rustique, her ved et af sæsonens første kvalifikationsstævner JBK Horseshow 2016 i Odense. World Cup freestyle (Arkivfoto: JP Foto)