Holte klar til Bundgaard Byg Cup
2017-03-22T09:26:32
Bundgaard Byg Cup 2017 skydes i gang i denne weekend, hvor Holte Ride-klub (HDR) afvikler turneringens første kvalifikation. Det er et særdeles skarpt felt, der skal på banen i det Nordsjællandske, når 18 ekvipager skal konkurrere om placeringerne.   Bundgaard Byg Cup 2017 skydes i gang i den kommende weekend, hvor Holte Ride-klub (HDR) er vært for turneringens første kvalifikations stævne. Det er tillige et særdeles skarpt felt, der skal på banen i det Nordsjællandske, hvor 18 ekvipager er meldt til start.   Lørdag eftermiddag rides Intermediare I, og herfra går de 15 bedste ekvipager videre til Intermediare I Kür om søndagen. Næste kvalifikation er den 7.- 9. juli på Broholm, mens 3. og sidste kvalifikation rides i slutningen af august på Vilhelmsborg. Finalen afvikles på Blue Hors d. 17. - 19. december.   Bundgaard Byg Cup Bundgaard Byg Cup er en kendt og traditionsrig landsdækkende turnering for ekvipager, der har opnået min. 60% ved start i en Prix St. Georges ved B-stævner eller 63% ved start i Prix St. Georges ved C-stævner i kvalifikationsperioden. Bundgaard Byg Cup rides over tre spændende kvalifikationsrunder i Intermediaire I og Intermediaire I Kür. De 20 bedste ryttere går videre til finalen for at dyste om den prestigefyldte titel som vinder af Bundgaard Byg Cup. Bundgaard Byg Cup er en hæderkronet turnering igennem mere end 10 år, og firmaet har bygget utallige ridehaller og stalde til dansk ridesport. Bundgaard Byg giver ridesporten en spændende og interessant turnering, samt en kyndig partner, når der skal bygges til heste og ryttere.      Så skydes Bundgaard Byg Cup igang i Holte (Arkivfoto: Jp-Photo.dk)  