Zirocco Blue VDL pensioneres fra sporten
2017-04-04T12:30:01
I en alder af kun 13 år, er Zirocco Blue VDL pensioneret fra sporten.  Den fantastiske hingst efter Mr. Blue/Voltaire deltog i sit sidste stævne til OL i Rio sidste år. Desværre var det ikke en drømmeafslutning for parret, da hingsten stoppede på banen og rytteren Jur Vrieling blev diskvalficeret på banen, efter at piske på hingsten efter den havde stoppet. Zirocco Blue VDL har leveret så mange fantastiske runder til diverse internationale stævner på aller højeste niveau, og det må være alle de resultater, man skal huske hingsten for.  Det var under VDLs hingsteshow forleden, at det blev annonceret at Zirocco Blue blev pensioneret og fremover vil være fuldt dedikeret til avlen.  Med Jur Vrieling i sadlen, vandt Zirocco Blue hold guld til EM i Aachen i 2015. Zirocco var med Jur i sadlen også med til at vinde 2016 Furusiyya FEI Nations Cup i Rotterdam og i Rom tilbage i 2015, som en del af det hollandske hold.  I 2014 vandt parret den CSI5 World Cup i Olso sammen med CSI3* Grand Prix of Geesteren, og dette er kun et fåtal af hans højdepunkter i hans sportskarriere.  "En speciel tak til Jur Vrieling og hans team for alle de fantastiske øjeblikke med Zirocco Blue" har VDL skrevet på deres facebookside.  Det er muligt at se en video HER om hingstens pensionering - videoen er på hollandsk.     Zirocco Blue og Jur Vrieling til CSI5* GP i Falsterbo 2014, hvor de sluttede på en 3. plads. Foto: jp-photo.dk Kilde: worldofshowjumping.com, VDL's facebookside