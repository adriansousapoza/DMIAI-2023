Første ridepædagog uddannet
2012-01-26T16:33:07
Britt Carsten kan som den første i Danmark kalde sig ridepædagog, efter hun torsdag den 25. januar blev færdiguddannet. Eksamen foregik på University College Sjælland i Nykøbing Falster samt på ridecentret Brændte Ege. Seks andre studerende fra samme hold var også til eksamen i uddannelsens ridedel, som de bestod.   Flere ridepædagoger på vej Alle syv studerende på holdet fra 2010 bestod alle eksamen i ridedelen torsdag den 25. januar, Men i modsætning til Britt Carsten, mangler de resterende seks på holdet stadig at bestå pædagoguddannelsen senere i 2012, før de kan kalde sig ridepædagoger. Derfor er det indtil videre kun Britt Carsten, der kan pryde sig med den titel.   Eksamen foregik ved, at de studerende skulle fremlægge deres skriftlige opgave både teoretisk og praktisk for deres underviser gennem 5. semester, landstræner Lars Terkildsen, samt censor, eksamineret berider Martin Holfelt. De studerende fik tre karakterer, én for opgaven, én for den teoretiske fremlæggelse, og én for den praktiske del. Både Lars Terkildsen og Martin Holfelt var imponeret over det høje niveau på de skriftelige opgaver og de gode fremlæggelser.   Ridepædagoguddannelsen ændrede for nyligt koncept, så man nu kan tage uddannelsen på weekendbasis - læs mere her.   Kilde: DRF    