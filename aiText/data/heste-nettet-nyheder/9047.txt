Derbyheste i sidste træning 
2012-06-18T19:53:08
Mandag morgen klokken syv var der den traditionsrige derbygalop på Klampenborg Galopbane, hvor hestene fik pudset formen af og afprøvet det skarpe tribunesving inden den store dag på søndag. Omkring 200 morgenfriske tilskuere så derbygalopper mandag morgen på banen i Ordrup Mose. Fra næsten hele Skandinavien kom heste og ryttere for at pudse formen af på mange af de heste, som starter i DFDS Seaways Dansk Derby og flere andre storløb på dagen. Fokus var naturligvis på favoritterne, og de så alle blændende ud. Lake Cooloola fra træner Johan Reuterskiöld på Jägersro gik langsomt rundt i det berygtede tribunesving for lærling Oliver Wilson, der med sine 16 år bliver den yngste nogen sinde, som skal ride i Dansk Derby. Khan fra træner Søren Jensen havde også Oliver Wilson i sadlen, da han er i lære hos Søren Jensen. Khan, der i derbyet skal rides af den engelske topjockey Eward Ahearn, gik sammen med en anden derbyhest, Pro Hunter. Anthony fra træner Inge Mette Dejgaard gik alene styret af sin faste følgesvend, den tidligere topjockey Gert Hansen på 76 år. Og så var der naturligvis The Kicker, vallakken, der allerede har vundet to klassiske løb. Han gik sit arbejde på sandet, efter at tilskuerne var gået. Medejer Jens Lauritzen er fortrøstningsfuld med hensyn til, om hesten kan stå de 2.400 meter i derbyet: »Begge hans forældre klarede de lange distancer, og The Kicker er en meget rolig og flegmatisk hest, som slapper helt af i løbene. Han gør, hvad jockeyen beder om, så han kan lægges ind bag de andre heste og gemme sine kræfter, til det gælder spurten,« vurderede Jens Lauritzen.Startlisten til DFDS Seaways Dansk Derby: 1 Darcy/ Manuel Martinez 2 The Black Balsam/ Valmir De Azeredo 3 Watch Me Fly/ Martin Rodriguez 4 Hanna/ Louis Beuzelin 5 Fillip Stark/ Nicolaj Stott 6 The Kicker/ Lennart Hammer 7 Summertime/ Rafael Schistl 8 Puyol/ Elione Chaves 9 Zen Zansai Zaid/ Shane Karlsson 10 Blue Saphire/ Luis Santos 11 Buzz Lightyear/ Jacob Johansen 12 Khan/ Edward Ahern 13 Pro Hunter/ Per-Anders Gråberg 14 Anthony/ Espen Ski 15 Lake Cooloola/ Oliver Wilson   Af Hestesportens Medier  Anthony med 76-årige Gert Hansen i sadlen. Foto: US Photo.  Bagerst er det Khan med 16-årige Oliver Wilson i sadlen, forrest er det Pro Hunter. Foto: US Photo.  The Kicker tog det helt roligt, inden han skulle træne. Foto: US Photo.  Efter lodtrækningen af startspor ses her Kim Heiberg fra DFDS Seaways, træner Hanne Bechmann og medejer af The Kicker Jens Lauritzen. Foto: US Photo.