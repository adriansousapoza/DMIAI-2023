Danmarksmesterskab i lyn og torden!
2011-08-30T16:29:53
I den forgangne weekend slog Ringsted Sports Rideklub dørene op for dette års Individuelle Danmarksmesterskaber i dressur for juniorer og ungryttere.  Men ikke kun rideklubben slog dørene op. Også fra oven var der lukket op. Dette var dog desværre ikke for andet end en masse regn da stævnet startede fredag, og uheldigvis var vejrguderne ikke med arrangørerne det meste af weekenden, idet man lørdag måtte udsætte stævnet en time, da det lynede og tordnede, og stævnearrangørerne vægtede ekvipagernes sikkerhed frem for alt andet. Vejret var på et tidspunkt så voldsomt, at det gik ud over teknikken, og endnu værre gik det udover flere personer, som fik nogle små og overfladiske stød at mærke.  Søndag klarerede det dog noget op, og det blev heldigvis kun til en smule regn. Ringsted Sports Rideklub er i fortsat udvikling og har i den forbindelse invisteret i nyt toplag til de ibrugtagne dressurbaner, hvilket har været en stor faktor for, at alle klasser kunne afholdes uden de helt store vandpytter, og søndag kunne alle mesterskabsdeltagere ride "tørskoet" rundt. Søndag, som var finaledag, sluttede af med en festlig præmieoverrækkelse med en af klubbens ponyryttere som fanerytter foran de tre medajletagere fra hvert mesterskab. Den allestedsværende stævnespeaker Bodil Beier var rideklubben behjælpelig med speakingen i mesterskabsklasserne til stor fryd for arrangører, konkurrenter og publikum.  Rideklubbens frivillige hårdtarbejdende og flittige hjælpere og arrangører er tilfredse med endnu et veloverstået dressurstævne, som trods vejret endte godt! Danmarksmester 2011 Youngriders blev: Cathrine Dufour og Atterupsgaards Cassidy Sølvvinder: Carina Nevermann Thorup og Blue Boy Bronzevinder: Rikke Bøllingtoft og Finale Danmarksmester 2011 Juniorer blev: Nanna Skodborg Merrald og Weltliebe Sølvvinder: Henriette Dam Vestergaard og Leopold Bronzevinder: Katrine Sumborg Christensen og Rohmario