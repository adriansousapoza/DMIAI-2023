Ændring af reglerne til VM i springning
2016-12-03T00:21:16
Uden så meget som at have givet lyd om det på deres nyhedsside, har FEI opdateret deres regler for VM. FEI har bl.a. valgt at begrave den gamle regel om at de 4 finaleryttere skal bytte hest, så alle 4 ryttere har redet alle 4 heste.  FEI har på det seneste haft meget fokus på det olympiske format, hvor der bl.a. var snak om at fjerne den fjerde rytter og dermed muligheden for at fjerne det dårligste resultat. De nye OL regler blev stemt igennem ved FEIs generalforsamling i Tokoyo i slutninge af november. Men på agendaen var også ændringen af VM finalen, og det har gået meget mere stille for sig.  Det har gået stille for sig, på trods af at de har ændret nærmest hele formatet. Tidligere var der en første runde, men for fremtiden vil VM starte direkte med holdmesterskabet. Holdmesterskabet bliver afholdt to runder fordelt på to dage. I første runde vil alle ryttere være til start, men i anden runde er det kun de bedste 10 hold og evt. ligeplacerede hold samt de bedste 60 ryttere efter første runde. Herefter gives der medaljer til de vindende hold og tredjedagen er hviledag. På fjerdedagen bliver det individuelle mesterskab afgjort. Her bliver der afholdt to runder hvor banen bygges om til anden runde. Anden runde vil være for de samlet 12 bedste ryttere efter de foregående 3 runder.  Ekvipagen med færrest fejl over alle 4 runder bliver verdensmester. Hvis der er ligeplacering til en af placeringer i top 3, så bliver der afholdt en omspringnig.  Dette format vil blive brut allerede til WEG i Tryon i 2018, da reglerne gælder fra 1. januar 2017. Det betyder at Jeroen Dubbeldam blev den sidste verdensmester, der vandt mesterskabet efter også at have sprunget konkurrenternes heste.Det er muligt at se alle reglerne for det nye VM i springning her. 