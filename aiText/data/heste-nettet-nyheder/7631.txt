Hingsteshow i Vallensbæk
2011-04-20T11:40:45
Vil du se nogen af Danmarks bedste varmblods- og ponyhingste? Er du til spring eller dressur? Kunne du tænke dig at se eller gense fløjhingstene og præmiehingste fra Herning? Og oveni - måske - vinde en bedækning ved dagens hingste eller mange andre flotte præmier? -Så tag og riv skærtorsdag eftermiddag, den 21. april ud af kalenderen, og kom til årets hingsteshow på Vallensbæk ridecenter. Dansk Varmblod, region 1 og 2 og DSP åbner dørene til ridehuset kl. 12. Men staldene åbner allerede kl. 11. Og der vil være masser at se på.Mellem 30 og 40 tophingste vil blive præsenteret for publikum, blandt dem ikke mindre end 5 DV fløjhingste og årets gangartshingst i DSP, alle udnævnt i år. DV fløjhingsten i dressur fra Herning, Era Dancing Hit kommer, og det samme gør springfløjhingsten Cavall Ask, samt Bøgegardens Boney M, Heart Ache, Zonyx OX og DSP hingsten Røgilds Diablo. Listen med hingste bliver opdateret løbende, og kan ses her. En række af de ældre hingste, der har vist deres værd i avlen og sporten vil blive vist under rytter i enten spring eller dressur. Mens de unge hingste, der lige er gået gennem nåleøjet til hingstekåringen i Herning, bliver præsenteret ved hånd.Men der sker også en masse udenfor ridebanen. I hallen er der stande, hvor man kan købe hesteartikler, lige som Ung i DV også har en stand. Cafeteriet er velforsynet med kaffe, vand og sandwiches. Husk tæppe og puder til tilskuertribunen. Pris: 70 kr. for voksne og 50 kr. for 12-18 årige, incl. et flot katalog. Kilde: Pressemeddelse.