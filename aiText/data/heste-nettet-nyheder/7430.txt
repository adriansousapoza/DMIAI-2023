Tyskland stærkest i Neumünster
2011-02-20T12:38:47
Ved dagens Reem Acra World Cup Grand Prix Kür var Tyskland stærkest. Tyskerne satte sig på både første, anden og tredjepladsen i dagens kür. Det var ,ligesåvel som i går, Ulla Salzgeber med Herzruf´s Erbe e. Herzruf/Caletto I der red sig ind på en førsteplads. Med 81.350% blev den tyske ekvipage altså vinder af klassen. Andenpladsen blev i dag besat af Isabell Werth og Satchmo. I overlegen stil sluttede Isabell sit ridt af med en hånd på tøjlerne op af midterlinien, og et absolut tilfreds smil på læben. Det var dog ikke nok til at give ekvipagen en førsteplads, men med 80.850% satte de sig på andenpladsen. Tredjepladsen gik til sidse rytter i klassen tyske Helen Langehanenberg og Damon Hill e.Donnerhall/Rubinstein med 77.675%. Hollandske Hans Peter Minderhoud og hesten Exquis Nadine red i dag ind på en fjerdeplads. Med nogle virkelig gode momenter i programme hvoraf bla. galoppen kan fremhæves, kvitterede dommerne med 77.100% altså yderst tæt på klassens tredjeplads. Den danske rytter i feltet Nathalie zu Sayn-Wittgenstein måtte i dag se sig tilfreds med en sjetteplads. Nathalie leverede med Digby et yderst velredet program til 76.200%. Nathalie ligger efter dagens ridt på en samlet 11.plads i Reem Acra World Cup´en.