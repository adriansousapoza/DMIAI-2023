Dressurholdet til Equitour Aalborg er udtaget
2017-05-06T00:15:02
Så er de fire ekvipager, der skal ride holdkonkurrencen ved CDIO-stævnet Equitour Aalborg, blevet udtaget. Det bliver et hold der består af en blanding af velkendte gengangere og nye heste og rytter kombinationer i landsholdsmæssige sammenhænge, når konkurrencerne skydes igang i Uggerhalne den 4. og 5. Juni 2017.    De 4 udtagne ekvipager DRF har netop offentliggjort navnene på de fire dressurryttere, der skal ride holdkonkurrencen ved CSIO/CDIO-stævnet Equitour Aalborg den 4. og 5. juni i Uggerhalne, og det bliver en blanding af kendte og solidt præsterende ekvipager og et par enkelte nye kombinationer af rytter og heste i landsholdssammenhæng, der skal kæmpe sammen for de danske farver på hjemmebane.   Ekvipagerne er: Anna Kasprzak på Donnperignon Daniel Bachmann Andersen på Blue Hors Zack Charlotte Heering på Bufranco Agnete Kirk Thinggaard på Atterupgaards Orthilia   FEI Nations Cup i dressur Nations Cuppen afgøres over to dage, hvor alle ekvipager rider Grand Prix søndag den 4. Mandag rider to ekvipager Grand Prix Special, mens de to andre rider kür.   Nations cuppen afgøres ved sammenlægning af de tre bedste Grand Prix-resultater, begge resultater fra Grand Prix Special og det bedste kür-resultat. Ved ligestilling er det bedste kür-resultat, der afgør placeringen.   Vil du vide mere om arrangementet, kan du se det her, ligesom det er her du kan købe biletter til arrangementet.        Så er de fire landsholdsryttere udtaget til at repræsentere Danmark på hjemmebane ved CDIO-stævnet Equitour Aalborg, der finder sted i Uggerhalne den 4. og 5. juni 2017