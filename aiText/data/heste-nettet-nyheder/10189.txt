 Støt Brysterne i fuld galop
2013-08-30T07:00:02
Klampenborg Galopbane afholder 1. september "Damernes dag". Dette er en dag planlagt, i tæt samarbejde med Kræftens Bekæmpelse, der sætter fokus på, og indleder deres "Støt Brysterne"-kampagne, på Klampenborg Galopbane netop denne dag.    "Damernes dag" er som titlen indikerer en dag for det kvindelige køn, publikumsmæssigt såvel som sportsligt. På publikumssiden er der gratis indgang for alle kvinder, hattekonkurrence, speciel VIP Charity Terasse og en "Ladies Village" hvor mode, kosmetik og livsstilsfirmaer vil uddele samples samt fremvise produkter og kollektioner. Rent sportsligt er dagens hovedbegivenhed "Hoppernes Derby / Dansk Oaks" og champagneløbet for kvindelige amatørjockeys, hvor den vindende rytter modtager sin egen vægt i champagne. Dørene åbnes søndag d. 1. september kl. 10.30, og første løb starter kl. 12:45. Inden da, kl. 12.15, vil en række ambassadører fra Kræftens Bekæmpelse (Bl.a. Rikke Hørlykke, Anne Gadegaard, Karen Simonsen og Charlotte Birkow) indtage opløbet og løbe mod hinanden i et spændende 100 meter showløb. Klampenborg Galopbane ligger på Klampenborgvej 52, i Klampenborg og er placeret tæt ved Klampenborg S-tog-station, hvor man kan tage buslinje 388 direkte til indgangen. Parkering af personbil kan ske på Galopbanens parkeringsplads lige over for hovedindgangen.  Indgang vil koste 100 kr. for mænd (20 kr. går ubeskåret til Kræftens Bekæmpelse) og gratis indgang for kvinder og børn, dog er der mulighed for at gå gennem den "lyserøde indgang" og betale 50 kr. som går ubeskåret til Kræftens Bekæmpelse. Billetten til Charity Terassen koster 100 kr. og der er 300 billetter til salg, disse kan allerede nu købes på Kræftens Bekæmpelses webshop.