Dressuren ved DM i kørsel med hest og vogn
2012-07-13T22:05:49
Danmarksmesterskaberne i kørsel med hest og vogn på dyrskuepladsen i Horsens, arrangeret af Østyjsyk Køre Selskab i denne weekend er på en gang forudsigeligt og overraskende, når det kommer til dressuren.  I ponyklasserne blev det som forventet Lars Dau, eller Lars Jespersen Dau, som han hedder nu efter giftemålet med Annemette Jespersen fra Revsø Rideskole, der vandt, 2-spand ponyklassen, efterfulgt af Henrik Slot fra Dansk Køre Selskab. Lars fik 76,4 % = med 37,76 strafpoint. Henrik fik 68,8 % og 49,92 strafpoint. Lars Daus haflingere er i den grad stabile og smidige, der kommer næsten ikke taktfejl, stiller pænt, skyder i hvert fald ikke skulderen ud, enkelte hjørner kunne de måske være bøjet en smule mere. Når det er skrevet kunne man alligevel ikke glemme hans dressurprogram på Dorthealyst i maj, som var helt uovertruffet, der var x-faktoren fundet frem, så man var helt tabt for omverdenen. Det manglede i går, da han kørte dressur, det der gør hestvognskørsel til kunst. Nummer 3 blev Anette Holst Irming fra Trekantens Køre Selskab med 50,56 strapoint, velfortjente point. Det er altså næsten 7 i gennemsnit.  I 1-spand pony klassen blev helt naturligt Kristina Klindt der kørte med sejren med 75,5%, et gennemsnit på 7,5 og 39,20 strafpoint, helt velfortjente point. Efterfulgt af den tidligere 2-spands kusk Niels Schelde Petersen, der på grund af syg pony ikke kan starte i 2-spands klassen, men nåede at kvalificere sig ved at deltage i 3 landsstævner. Og vinderchancen er bestemt ikke af vejen endnu, en glemt port, eller en rette fejle, som giver 20 strafpoint oven i, så kan man godt kikke langt efter guldmedaljen. Amanda Justesen ligger på en 3. plads med 65,5 strafpoint. Hest-klasserne Vinder blev, lidt overraskende, Anders Bak Hansen med 43,52 strafpoint, overraskende fordi, man lidt havde ventet at Henrik Høper havde taget en anden hest med. Han kørte i stedet med Cosmos, udlånt af Ann Rysgaard, som købte den for 1½ år, og har ladet Henrik Høper køre den til flere stævner i år. Det skåner hans tophest Bilsbæks Safir, som han lige har placeret sig med ved et international stævne i udlandet. Den er han kvalificeret med til VM i september. Henrik Høper blev nr. 9 med 55,04 strafpoint. Nr. 2 blev Udo Buchwald med 44 strafpoint, så der bliver helt sikker kørt til den i morgen på maratonen. Det er kun i forhindringerne man kan køre til, på etaperne skal der køres på en idealtid og det er ikke et problem for nogle af kuskene. I 1-spand hest klassen var der to fejlkørsler, det koster 5 strafpoint oven i, ærgerlige point, som især Tina Nielsen nok ærgrer sig over, for i stedet for en 4. plads må hun nu "nøjes" med en 7. plads, og det kan blive svært for hende at køre det ind, mens hun ellers havde gode chancer for at forbedre sin placering fra en 4. plads, for hun er rigtig god på en maraton.  I klassen 2-spand hest vandt Kurt Klindt, den forsvarende danmarksmester, med 48 strafpoint. Med knap 5 strafpoint ned til Peter Chr. Jespersen med 52,99 strafpoint og Bjarne Thor Christensen på 3. pladsen med 54,14 strafpoint.   For 30 år siden var der også Danmarksmesterskab på dyrskuepladsen i Horsens, blandt starterne var en ung Peter Chr. Jespersen. Helt ny i det at køre hestevogn, så ny at han ikke kunne får hestene ud fra dressurbanen. Man skal huske på, det var i hestevognskørslens barndom, så hans svigerfar måtte tage over og kørte resten af stævnet. Ren nostalgi.  Ved Danmarksmesterskabet er der 3 forbundsmesterskaber, klassen for 2- og 4-spand pony II og III, hvor der er 3 deltagere. Vinder af klassen blev den kun 14-årige Mikkel Kruse Johansen med sit 2-spand shetlandsponyer. I klassen kører også Katja Lamborg med et 4-spand welsh ponyer.  Junior mini, hvor man er 7 og 8 år, er der 3 starter; tvillingerne Andrea og Anne Viet Kjerside, der henholdsvis blev nr. 2 og 3, og vinder William Høper, søn af Henrik Høper.   I klassen junior Derby fra 17 til 18 år blev Jannich Slot vinder.  I morgen lørdag køres der maraton lige vest for dyrskuepladsen i Horsens i gå afstand fra selve pladsen. De første kuske er i forhindringerne kl. 10:00. Søndag køres der forhindringskørsel fra kl. 09:30   Hele resultatlisten kan ses her   Af Jørgen Konge  Tina Nielsen der desværre kørte fejl bane og fik 5 strafpoint oven i og blev nr. 7. Foto: Jørgen Konge