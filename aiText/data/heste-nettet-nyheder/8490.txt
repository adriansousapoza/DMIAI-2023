Workshop for springheste efter helt nyt koncept.
2012-01-27T07:19:03
  25 ekvipager og 65 tilskuere, havde tilmeldt sig lørdag d. 7. januar, da Blue Berry Hill havde "premiere" på et nyt koncept i forhold til afholdelse af en workshop for springheste.  Dagen startede med et to timers teori foredrag med Susan Kjærgård hvorefter der var træning af hestene i hallen. Med sig havde Susan en trup af Blue Berry Hill's basis instruktører, der skulle stå for den praktiske undervisning af ekvipagerne, mens Susan kommenterede for tilskuerne. På den måde fik flest mulige ekvipager størst muligt udbytte af træningen. Ekvipagerne var inddelt i 5 hold med 5 ryttere på hvert hold, men hver ekvipage fik "sin egen" instruktør og kunne således arbejde intensivt og målrettet hele timen.  "Det var SUPER fedt!" udtaler Susan Kjærgård efterfølgende. "Alle hestene fik sådan en god mulighed for at træne under udfordrende omstændigheder, med andre heste i hallen, aktivitet på tribunen og "farlige" ting rundt om i hallen. Samtidigt var rytterne åbne og meget fokuserede på træningen og det var en fantastisk fornøjelse for mig, at se instruktørerne arbejde så intensivt med eleverne".  "Vi har fået mange positive tilbagemeldinger, så det er helt sikkert et koncept vi gerne vil gentage i løbet af året andre steder i landet. Det var sjovt og inspirerende for mig, for deltagerne, for instruktørerne og ikke mindst for hestene, der fik masser af tid til at lære at være rolige under vanskelige forhold og urolige omgivelser.", fortæller Susan Kjærgård.   Se et klip fra teoridelen her Videoklippet der omtales sidst i teoriklippet kan ses her