Dressur- og maratonklinik ved Henrik Høper
2013-03-15T07:14:42
  Søndag d. 17. marts afholdes der demonstration af hvordan heste eller ponyer køres for vogn på forskellige niveauer på Louiselund, Lundingvej 55, 6100 Haderslev.   Det er Henrik Høper som er træner for kuske i Sverige, Finland og Danmark, der i samarbejde med den internationale dommer Pia Skar afholder en klinik for folk der er interesseret i kørsel med hest og vogn.   Henrik Høper har været Dansk mester og deltaget i VM.   Henrik vil fra vognen, mens han kører, fortælle hvordan han gør, og hvad han forlanger af hestene på de forskellige niveauer. Der er lagt op til at der kan stilles spørgsmål, og der vil også komme nogle sikkerhedsmæssige råd om forspænding især for den unge hest.   Arrangementet starter kl. 10:00 med dressur, og efter frokostpausen demonstreres maratonkørsel.   Der er cafeteria på stedet og af hensyn til det, er tilmelding nødvendig til : hoper@privat.dk  Henrik Høper ved VM 2012