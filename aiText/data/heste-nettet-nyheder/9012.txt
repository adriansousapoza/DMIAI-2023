DM 2012
2012-06-07T10:42:40
Hedeland er ved at blive gjort klar til sportens DM 2012, som afholdes fra torsdag den 5. juli til søndag den 8.juli.   Ligesom i 2011 er Islandshestecentret Hedeland vært for danmarksmesterskaberne med fokus på det sportslige og det sociale. Normalt har DM været afviklet over 3 dage, men i 2012 afvikles det over 4 dage, hvor dagene er kortere for at give heste og ryttere mere ro aht hestevelfærd.  Sidste DM var sportsligt enestående - og rigtig mange ekvipager var også at finde i finalerne ved det efterfølgende VM - kronet af et dramatisk og spændingsmættet dansk VM GULD i speedpas.  Igen i år skal vi naturligvis overraskes, inspireres og juble over de fantastiske ekvipager, der har kvalificeret sig. Rytterne er i disse dage ved at tilmelde sig via Sporti til DM, men man kan også på DI´s egen hjemmeside se listen over de ryttere som pt. har kvalificeret sig.  Der er mange sponsorer som alle er med til at gøre DM muligt, og de skyldes en stor tak.   Til man både som rytter og publikum deltage i rytterfesten, hvor der tilbydes en 3-retters festmenu fra CAFÉ STALDEN.  Besøg websiden http://www.dm-islandshest-2012.dk og se mere om, sponsorer, seneste nyheder, program og masser af anden nyttig information.   Klasserne der konkurreres i er: V1 (4.1) - F1 (5.1) - T1 - T2 - P1 - P2 - P3 - PP1   Alle klasser med mindst 8 tilmeldte juniorer og mindst 12 tilmeldte ungryttere vil få egne A-finaler - og er der 20, rides endvidere B-finaler. Er der ikke nok tilmeldte til at en klasse har egen finale, rykkes der til den højere klasse f.s.a. finaleridt, men der uddeles fortsat medaljer til de 3 bedste i alle aldersgrupper og rosetter til alle finaledeltagere.   Dommerholdet kommer til at bestå af både danske og internationale dommere - alle med kompetence og erfaring til at løfte opgaven på bedste vis.  Stævnet rides efter FIPO 2012 med danske særregler se http://www.islandshest.dk   Ordinær tilmelding for rytterne er til og med den 21.06.2012, hvorefter startlister genereres og kort herefter offentliggøres på hjemmesiden.   DM2012 organisations komité er værter for arrangementet.   HN vil løbende være at finde under DM med artikler og nyheder derfra.   Billede: Dommer Lise Galskov, foto KB.