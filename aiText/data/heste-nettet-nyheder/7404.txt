Agenda skal være mor x 3
2011-02-10T12:17:28
Brødrene Schous tidligere tophest Agenda er blevet pensioneret og skal ifoles i den kommende tid. På Schou & Skouboes hjemmeside meddeles det, at Taagerups Agenda (ex. Trøstruplund's Agenda e. A'Khan Z/Blue Hors Agent/Allegro opdrættet af Børge Lind Thomsen) netop er blevet kørt til Belgien for at få foretaget ægskylninger, de såkaldte embryotransplantationer. To af Agendas æg skal befrugtes med hhv. vinderen af DRF championat for 6-års heste, Cosmeo (Holst. e. Contender/Caletto I/Lord) og den nu 5-årige Cannavaros (Holst. e. Cassini I/Contender/Landgraf I). Disse æg skal transplanteres i rugehopper mens Agenda selv får lov, at bære føl efter den 10-årige Uno's Safier (KWPN e. Numero Uno/Amor/Leander). Agenda havde i sin karriere utallige sejre og topplaceringer i S- og Grand Prix-klasser under både Andreas og Christian Schou. Til de største internationale resultater under Andreas tæller uden tvivl sejren i en 1.55 klasse ved stævnet i Neumünster ***CSI 2006 og 8. pladsen ved EM for Young Riders 2007. 3. i Grand Prix ved ***CSI Pontedera 2005 2. i Grand Prix **CSI Aarhus 2006 3. i WC Poznan 2006 3. i Nations Cup ****CSIO København 4. i Grand Prix ****CSIO Drammen 2007 3. i Nations Cup ****CSIO Drammen 2007 8. i WC ****CSI Helsinki 2007 8. i WC ***CSI Lezsno 2009 Agenda sejrede ydermere i intet mindre end 3 danske mesterskaber (2004 (juniorer), 2006 (ungryttere), 2007 (ungryttere)) og 2 nordiske mesterskaber ( 2003 (juniorer), 2004 (juniorer)).  Med Christian Schou i sadlen blev det bl.a. til sejr i Nationsspringningen i ****CSIO Ypäjä og en 9. plads i GP **CSI Nörrköping.