Dufour bliver verdensstjerne!
2017-05-03T09:48:58
Cathrine Dufour og Atterupgårds Cassidy bliver bare bedre og bedre, og Cathrine kan ifølge landstræner Nathalie zu Sayn-Wittgensteinkan blive en af verdens bedste dressurryttere, fremgår det af et længere TV-indslag i DR Sporten fra i går aftes, der sætter fokus på den sympatiske og ambitiøse unge danske dressurrytter   Cathrine Dufour i fokus Cathrine Dufour har med Atterupgaards Cassidy vist at hun er et nyt stærkt kort på dansk dressurs ambitioner om at blande sig i verdenstoppen. Senest har de i weekenden præsteret at opnå to særdeles flotte sejre ved det internationale stævne, Horses and Dreams i Hagen i Tyskland, hvor ekvipagen slog flere internationale topryttere.   Her sikrede ekvipagen sig to overbevisende sejre i både Grand Prix og Grand Prix Kür og blev endnu en af de ryttere der kan bryste sig af at have brudt den magiske grænse på en dommerkarakter over 80% for hendes kür, som mindre en 20 dressurryttere på versensplan nogensinde har præsteret at bryde.   En kommende verdensstjerne Med de seneste overbevisende sejre i Hagen, har Dufour fået øget opmærksomhed fra flere sider, og den nye landsholdstræner er begejstret for det materiale som Nathalie zu Sayn-Wittgenstein har fået at arbejde med. I et interview til DR sporten i går aftes tirsdag den 3. maj, udtaler Nathalie tilmed, at hun mener Cathrine Dufour, kan blive en af verdens bedste, hvilket blandt andet skyldes, at hun både er ambitiøs og går op i de mindste detaljer i samarbejdet med hesten, som hun formår at perfektionere.   Se artiklen med programindslaget fra DR Sporten her        Cathrine Dufour på Atterupgårds Cassidy ( Foto: Jp-photo.dk)