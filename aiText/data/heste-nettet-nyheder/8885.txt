Maraton på Dorthealyst
2012-05-06T18:49:35
Det er dygtige kuske der er på Dorthealyst denne weekend, kun to er ellimineret, ingen væltet, et par stykker var tæt på. En mistede sin groom, det koster 20 strafpoint. Og der blev vist både fin og imponerende kørsel i lørdagens maraton.   Tom Simoni der kører i landsstævneklassen med 2-spand hest, fik ikke lige drejet ned i vandet anden gang og fik stangen over en pæl og måtte have groom ned og løse problemet. Det koster 20 strafpoint ud over at tiden løber.   Det norske 4-spand fjordheste, med Lene Kragh som kusk, havde også lidt problemer i vandforhindringen. Det var lidt vanskelig at se, der hvor jeg stod, men det så ud som om de højre heste havde fået linen fra makkerhesten over hovedet, så det måtte en groom også ned at rette.   Peter Chr. Jespersens kobbel fra den højre hest røg af, det så nu ikke ud som om det var et problem, for han forsatte og fik det rettet uden for forhindringen.   Dagen sluttede med 4-spand og det er jo imponerende at de drøner gennem forhindringerne i samme tid som 2 og 1- spand, vildt. Det meget kritiske øje vil nok lige minde et par kuske om at brug af pisk ikke er i orden, og en enkelt gik lidt højt med hovedet. "Er der giraffer med?", var der en, der spurgte. Det var meget bedre, da den kom til forhindring 5, vandforhindringen.   I ponyklasserne blev der som ventet ikke lavet særlig meget om på rækkefølgen. Kristina Klindt vandt maraton med 61,17 strafpoint, nr. 2 blev Rebecca Kristiansen med 61,81 strafpoint. Nr. 3 blev ligeledes en svensker, Hanna Gilbert, med 63,10 strafpoint. Peter Koux blev nr. 5 med 63,64 strafpoint, men fordi han kørte så flot en dressur i går, ligger han samlet på en 2. plads. Da både han og Kristina Klindt, som fører klassen, er rigtig gode kørere i forhindringskørsel, bliver de nok på deres pladser til slut. Kristina har råd til at tage to bolde inde hun bliver forvist fra førstepladsen. Hun havde i øvrigt sin bror med som groom, fordi hendes kæreste har dårligt ben, men hun var helt tilfreds og havde kun ros til sin bror. Hun fortalte i øvrigt at hun havde haft en fed tur.   I 2-spand ponyklassen var det de samme kuske der også ligger på de 3 første pladser i maratonen som i dressuren. Lars Dau vandt og fører ved at få 63,55 strafpoint. Nr. 2 Christof Weihe, Tyskland, med 65,46 strafpoint i maraton og samlet 117,81. Nummer 3. Henrik Sloth med 67,33 strafpoint i maraton og samlet 120,52. Lars Dau ligger ret sikkert på førstepladsen, 4 bolde skal ned før han flyttes fra førstepladsen. Det giver altså lidt ro, når man har sådan et forspring.   I 1-spand hest vandt Ane Wieder ikke overraskende maratonen med 61,70 strafpoint. Nummer 2 blev Tina Nielsen med 63,84 strafpoint og svenskeren Magnus Kronberg som nr. 3 med 65,82 strafpoint. Han beholder sin 3. plads samlet med 121,76 strafpoint. Her er det rækkefølgen fra dressuren som holder samlet. Vinder samlet er Anneli Blomberg, Sverige, med 118,91 - hun blev nr. 5 i dressuren. Nummer 3 er Udo Buchwald med 121,10, han blev nr. 4 i maratonen, Ane Wieder og Tina Nielsen ligger på 4. og 5. pladsen samlet, men der er ikke noget at give af - bare en enkelt bold og der bliver rykket rundt på rækkefølgen.   2-spand hest Ikke uventet vandt Frank Rasmussen maratonen med 68,75 strafpoint, nr. 2 blev Kurt Klindt med 73,71 strafpoint og nr. 3 Camilla Ahlberg, Sverige med 74,24 strafpoint. Kurt Klindt fører klassen samlet med 133,23 strafpoint, nr. 2 Eva Ottosson, Sverige med 135,05 strafpoint og på 3. pladsen Frank Rasmussen med 137,05, og også her er konkurrencen hård.   4-spand Ole Buch Jensen vandt maratonen med 91,72 strafpoint, kun 20 strafpoint foran nr. 2, Axel Olin, Sverige med 91,92 strafpoint, og derfor fører han nu klassen, da han vandt dressuren med godt 3 strafpoint foran Ole Buch.   National klasse I klassen 1- og 2-spand pony vandt Pernille Bjerre, med 74,28 strafpoint, nr. 2 kom fra Norge, Wenche Johannesen med 77,79 strafpoint. Hun fører klassen foran Helle Kornerup som blev nr. 4 i maratonen. Nordmanden fører klassen ret komfortabel med 129,15 strafpoint, Helle har 142,32 strafpoint på den samlet 3. plads ligger Pernille Bjerre med 143,24 strafpoint.   I klassen 1-spand hest vandt Liselotte Watson med 68,35 strafpoint maratonen og fører klassen med 118,11. Nr. 2 blev Helle Jespersen med 75,04 strafpoint, hun ligger samlet nr. 3 med 141,76 strafpoint. Imellem de to danske piger ligger Marina Sköl, Sverige, efter at været blevet nr. 3 i maratonen med 75,65 strafpoint og samlet 139,01 strafpoint.   I klassen 2-spand hest vandt Thomas Kjærside med 83,24 strafpoint og ligger samlet nr. 2 med 169,13 strafpoint. Nr 2 i maraton blev Tea Giversen med 96,23 strafpoint, hun fører nu klassen med 151,53 også ret komfortabel.   Skrevet af Jørgen Konge  Ane Wieder som vandt maratonen i klassen 1-spand hest. Foto: Jørgen Konge