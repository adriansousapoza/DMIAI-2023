DM i holddressur afgjort
2016-09-12T09:34:33
DRF mesterskabet i holddressur og Dressurens Venner Cup, blev i den forgangne weekend afholdt i Herning, med finaler søndag. Det blev til en overlegen sejr til ryttere fra Ertebjerggaard i DRF mesterskabet, medens Kjellerup og Omegns rideklub vandt Dressurens Venner Cup'en   Finaledag søndag Herning Rideklub var vært en velplanlagt stævne på en herlig solrig og varm søndag, med den skelsættende dato - 11. september. Programmet stod på stævnets højdepunkter: finalen for DRF mesterskab i dressur for hold, efterfulgt af finalen for Dressurens Venner Cup.   DRF mesterskab for hold Det blev til en suverræn topplacering for Ertebjerggaard, da de havde hele to hold med og endte op med at indtage både første og andenpladsen i finalen med henholdvis 416,748 point og 414,775 point.   Vinderholdet bestod af bestod af Camilla Sønderberg Thomasberg på Rafaella K, Susanne Barnow på Radondo, Karsten Hansen på Rollo og Begitte Skov Larsen på Starlight.   Det andet hold fra Ertebjerggaard, som indtog sølvmedaljen, bestod af Anja Marie Moa på Stenkjers Fortuna, Mette Ubbesen på Claophas Kazmir, Sandra Kudahl Kærgaard på Drisdal's Co-Co Chanel og Signe Andersen på Waldemar.   Tredjepladsen gik til Sønderborg Rideklub, som bestod af Maria Klindt Clausen på Gordon, Sandra Kellmann på Duffy's Happy Fighter, Christine Marie Senger på Taarupgaards Salvador og Michael Grønne Christensen på Don Matcho-Wi.   Dressurens Venner Cup   Kjellerup og Omegns rideklub indtog førstepladsen i Dressurens Venner Cup for hold. Holdet bestod af Stinna Foldberg Nielsen på Foldbergs T, Katrine Rosa Bjørklund på Freestyle, Karen Marie Bruun på Vimogårdens Ricca Donna og Gunilla Nyman Faurby på Ferdinan.   Andenpladsen gik igen til Ertebjerggaard Sportsrideklub, der bestod af Sandra Kudahl Kærgaard på Drisdal's Co-Co Chanel, Simone Kühle Pedersen på Sarkozy, Anja Maria Moa på Stenkjers Fortuna og Asge Nilsson på Rapsodi Eg.   Tredjepladsen gik passende til et hold fra værtsklubben Herning Rideklub. Holdet bestod af Sophia Øater Kristensen på Funky Stuff C, Anna Maarbjerg Piechnik på Kirks Dibsi, Line Tange Jacobsen på Jestis De Bono og Mathilde Andersen på Allyouzeeiz Firfod.   Kilde: DRF   