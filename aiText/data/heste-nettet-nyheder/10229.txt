Dorthe vandt traileren fra Ifor Williams!
2013-09-23T20:30:10
"Jeg var på udkig efter sådan en, og det er altså ikke bare noget, jeg siger, fordi jeg har vundet. Vores gamle trailer var lige gået i stykker!"   Heste-Nettet udloddede en ladtrailer fra Ifor Williams på Store Hestedag, og Dorthe fra Ringsted gik direkte efter den, ligesom så mange andre sikkert har gjort, men Dorthe blev den heldige vinder.   "Vi havde netop købt en hestetrailer fra Ifor Williams, og da vores ladtrailer så gik i stykker, var det naturligt at se efter en Ifor Williams som erstatning. Jeg så så på Heste-Nettes nyhedsside, at I havde en konkurrence, så da jeg var på Store Hestedag gik jeg over til standen for at deltage i konkurrencen. Jeg har aldrig vundet noget før, så jeg kunne næsten ikke tro det, da I ringede og sagde, at det var mig!"   Udover at forsøge at vinde traileren, var Dorthe på Store Hestedag for at udstille en af sine hunde, der fik en virkelig god udtalelse, og dermed må man sige, at weekenden på Store Hestedag i den grad var en succes for Dorthe og familien.   Dorthe har fire heste hjemme, hvoraf to af dem er af egen avl. Hun har tidligere været aktiv på stævnepladsernes dressurbaner, men de hvide ridebukser ligger nu lidt på hylden, mens der fokuseres på familiens små børn - der naturligvis også rider. De har en pony, som de rider på hyggeplan.   Heste-Nettet ønsker stort tillykke med traileren! 