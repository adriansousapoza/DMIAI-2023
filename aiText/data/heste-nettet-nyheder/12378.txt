Dujardin og Valegro  - særoptræden!
2016-09-13T04:43:31
Makkerparret Charlotte Dujardin og Valegro er ikke helt færdige med at performe, efter endnu en guldtur ved OL i RIO. Ekvipagen forventes at optræde med deres freestyle program ved Rolex Central Park Horse Show i New York senere på måneden, som garanteret bliver et tilløbsstykke uden lige   Valegro på pension - hvornår? Det har længe svirret i luften at Valegro skulle pensioneres efter OL legene i Rio, men at efterhånden som tidspunktet har nærmet sig, står det klart,at teamet bag Valegro ikke helt skarpe på, hvornår tidspunktet reelt bliver.   Foreløbigt er der annonceret en stor gæsteoptræden med den sympatise super ekvipage, der efterhånden bliver fulgt af en verdensomspændende fanskare. det bliver en optræden der kommer til at finde sted i 'The Big Apple, som New York populært kaldes - nærmere bestemt i den berømte Central Park, og som med garanti bliver et tilløbsstykke - ikke blot for New Yorkere.   Dujardin og Valegro i Rolex Central Park Horse Show Det er officielt meddelt og annonceret at Valegro og Charlotte Dujardin vil foretage en særoptræden ved Rolex Central Park Horse Show, senere på måneden - nærmere bestemt den 24 september 2016.Charlotte og Valegro vil optræde med deres freestyle program.   Charlotte Dujardin har på sin egen FB side, bekræftet deres optræden og har skrevet følgende den 11 september: "Ja, det er korrekt, Blueberry [Valegro] og jeg vil få det sjovt med at danse under New York's skyline senere på måneden. Håber virkelig at møde en del af jer der!"   Valegro afbud i 2015 Den rekord populære og de senere års absolut mest vindende ekvipage, skulle have deltaget ved begivenheden sidste år, men på daværende tidspunkt blev det besluttet at trække Valegro, da showet lå for tidligt efter de FEI Europamesterskaberne 2015.   Publikum blev dog ikke helt snydt ved denne lejlighed, da Charlotte Dujardin såmænd i stedet gjorde optræden på Evi Strassers Renaissance Tyme.   Forventet tilløbsstykke Der er imidlertid ingen tvivl om, at det bliver noget af et tilløbsstykke, når superekvipagen selv - Charlotte og Valegro den 25 september i år - gør deres entre i den store berømte park midt på Manhatten.   Arrangøren for The Rolex Central Horse Show, Mark Bellissimo udtaler til pressen "Vi kan næsten ikke vente med at se Charlotte og Valegro optræde under vores New York skyline [himmel]. De har millioner af fans verden over, og vores publikum vil absolut ikke blive skuffet over at se dette fantastiske par i aktion i verdens mest fantastiske by" . Skal du til NY? Hvis du skulle være så heldig at være i New York i slutningen af september, så er der således god grund til at smutte forbi den store park på toppen af Manhatten til en uforglemmelig oplevelse - men du skal nok være hurtig på aftrækkeren for at sikre dig en billet - de forventes at blive revet væk.   Showet løber fra den 21-25 September i Wollman Rink i New York City's berømte Central Park. Fredag den 23. september vil de amerikanske OL bronze dressur vindere blive hædret ved en særlig ceremoni, og søndag byder så på gæsteoptræden med Charlotte Dujardin, med hendes dansende hest Valegro, som showets absolutte højdepunkt.   Link til den officielle amerikanske pressemeddelelse findes her   Link til Charlotte Dujardins FB-side findes her      Dressurbanen i Wollman Rink ved Rolex Central Park Horse Show. (Foto: Meg Banks)      Valegro og Charlotte Dujardin, fra deres optræden i Rio  