Suværen Dufour tager føringen i DM
2017-07-06T20:52:45
DM i dressur for seniorer 2017 er på en strålende sommerdag, for alvor skudt i gang på det smukke Broholm Gods. Første afdeling i Danmarksmesterskaberne var Grand Prix klassen og dagens højdepunkt. Det blev sidste års vinder af DM, Cathrine Dufour der lagde sig sikkert ind på en foreløbig førsteplads i mesterskabet med en særdeles komfortabel afstand til feltets næste rytter   Dansk dressurs top samlet på Boholm Hele den danske dressurtop er i disse dage samlet på det smukke Broholm Gods, for at dyste i DM i dressur. Med 25 startende ekvipager og 7 placeringer, var der på forhånd lagt op til en tæt kamp blandt de deltagende ryttere og heste.   Mesterskabernes første afdeling var Grand Prix'en hvor Danmarks førende dressurryttere skulle kæmpe og titlen, og det var ikke kun de herboende ekvipager med også flere af vor i udlandet boende toprytterne Anders Dahl og Rikke Svane er at finde på startlisterne.   Med særdeles flot sommervejr, og et veloplagt publikum, der dog godt kunne havde været flere af, var rammerne næsten perfekte for afviklingen af årets Danmarksmesterskaber i dressur i de fantastiske og smukke omgivelser på Broholm, der efterhånden er et yndet sted for den danske dressurtop at skulle mødes for at dyste om tidlen som Danmarks bedste dressurekvipage.    Dufour og Cassidy sikkert i front I dagens afdeling skulle den regerende danmarksmester Cathrine Dufour og Atterupgaards Cassidy forsvare deres titel, og det gjorde de med stil og stor præcision. De fremviste et program med særdeles høj klasse, hvor særligt passagen og piaffen sad i skabet, men som også bød på et særdeles flot galopprogram med meget præcise changementer. Med en samlet bedømmelse på 79,5 % lå den forsvarende danmarksmester lunt i svinget, og lagde sig på en foreløbig meget sikker førsteplads, med en afstand på mere end 6 % foran den foreløbige anden placerede inden den sidste afdeling. Denne føring fastholdt de sikkert hele vejen igennem resten af klassen og var på intet tidspunkt rigtig truet på deres føring.   Anders Dahl og Selten HW i flot stil Med et særdeles flot ridt på Selten HW havde den i Storbritannien bosiddende Anders Dahl ellers lagt sig ind på en flot foreløbig andenplads, med et sikkert og let flydende program. Den placering fik han do kun til at nyde i en kort stund, da han tre ekvipager længere fremme blev fortrængt af Cathrine Dufour. Det blev til en samlet dommerkarakter på 73,1 % til Anders Dahl og Selten.   Agnete Kirk foreløbig 3'er trods ærgelige fejl Agnete Kirk Thinggaard og Jo Jo AZ, der startede som 5. ekvipage satsede stort, og lagde ud med et højt tempo og flot stil. Desværre kiksede det i changementsserierne, og der opstod fejl i dem begge. Programmet indbragte dog alligevel ekvipagen en karakter på 72,300 og samlet foreløbig tredjeplads.   Daniel Bachman på Olymbrio 4. og Rikke Svane 5'er Rikke Svane, der efter sin seneste Grand Prix sejr, havde taget turen fra det europæiske fastland til det fynske, red til trods for også at få nogle ærgerlige fejl i seriechangementerne, rutineret sin Natsorte Trakehnerhingst Finckenstein ind på en foreløbig 4. plads og en samlet karakter på 71,820. De blev blev dog til sidst overhalet af feltets næstsidst startende ekvipage, nemlig Daniel Bachmann på den imponerende og iøjnefaldende Blue Hors Olymbrio. Det blev til et program med mange flotte momenter til den harmoniske ekvipage og en karakter på 72,060, hvormed de skubbede Rikke Svane og Finckenstein ned på en foreløbig 5. plads i mesterskabet.   Anne Kasprzak på urutinerede Rock Star på 6. plads Anne Kasprzak, der sidste år vandt sølv ved DM, havde som følge af en tandoperation ikke sin rutinerede men stadig velfungerende tophest Donnperignon med til DM, men derimod en af hendes nye stjerner, nemlig den blot 9-årige og mindre rutinerede Rock og Star med i stedet. Det kunne naturligvis ikke undgås at skinne igennem i dag, og et par fejl ligeledes i changementerne blev dyre. Det trak et ellers flot program ned til 71,100, hvilket resulterede i en sjette plads i dagens konkurrence.   Sidste placering til Daniel Bachmann og Blue Hors Zack Sidste placerede rytter i dagens Grand Prix klasse, blev endnu engang Daniel Bachmann Andersen, denne gang på den altid seværdige Blue Hors Zack. Ekvipagen red sig ind på en foreløbig 7. plads i konkurencen, lige foran ded to sjællandske ryttere Anna Zibrandtsen på hendes nyerhvervede hollandske OL-hest Arlando og Helene Melsen på trakehnerhingsten Aston Martin.   Mesterskabsklassen, Grand Prix Special, starter i morgen fredag kl 12.30, hvor det bliver spændende om Dufour kan fastholde sin føring og genvinde mesterskabet, ligesom det med sikkerhed bliver spændende hvorledes de øvrige topplaceringer, der for nuværende er meget tætte, ender med at komme til at fordele sig. I morgen fredag bliver derfor i konkurrencemæssig henseende en særdeles spændende dag.   Se samtlige resultater fra klassen her.      Cathrine Dufour på Cassidy ( Arkivbillede: Jp.Photo.dk)