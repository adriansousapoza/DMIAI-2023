Gå ikke glip af årets hestebegivenhed 
2012-09-29T15:45:01
Efteråret har meldt sig og dermed er tiden inde til at sikre sig muligheden for at være med til vinterhalvårets største lyspunkt: Dansk Varmblods Hingstekåring den 6.-10. marts 2013 i MCH Messecenter Herning. Forsalget starter nu!   For 34. gang slår MCH Messecenter Herning dørene op for Dansk Varmblods Hingstekåring. Med så stor erfaring og succes bag sig er hingstekåringen i Herning genstand for tusindvis af menneskers forventninger. Hingstekåringen er blevet en tradition for det danske hestefolk, og de forventer både, at traditionerne bliver holdt i hævd, og arrangørerne står klar med en række nyskabelser - og det kan Hingstekåringen i Herning 2013 leve op til.     "DANMARK DEJLIGST - DROP JANTELOVEN!" er temaet for Gallashowet 2013, som Søren Østergaard er vært for. Han vil på bedste vis, med masser af humor og i forskellige figurer, lede publikum igennem en aften med smuk og festlig musik, smukke heste, verdensstjerner, og specialtrænede hunde og heste, der gør ting, man ikke troede muligt. Kort sagt bliver gallashowet en helt unik oplevelse for alle, store som små, hesteinteresserede og ikke-hesteinteresserede. Birthe Kjær og Bent Fabricius-Bjerre vil med deres musikalske indslag bidrage til at give alle en fantastisk aften med en oplevelse ud over det sædvanlige.   Med et årligt besøgstal på ca. 53.000 er Dansk Varmblods Hingstekåring ikke blot det største arrangement af sin art, men har også udviklet sig til det største arrangement i MCH Messecenter Herning. Trods de seneste års finanskrise er hingstekåringens besøgstals ikke faldet, men har ligget stabilt på et halv hundrede tusinde besøgende de seneste fire år. Arrangementets gæster er meget trofaste og for mange handler det om, at man simpelthen ikke vil gå glip af årets hingstekåring. Selv om kåringen af de unge hingste er grundstenen ved Dansk Varmblods Hingstekåring i Herning, så byder arrangementet hestefolket på mange forskellige oplevelser som:    Hingstekåring Unghestechampionat Forårsauktion Konkurrenceklasser i dressur og springning Messen Hest & Rytter Clinic torsdag aften Specialarrangement fredag aften Gallashow fredag og lørdag aften    Billetsalget starter nu på mandag den 1. oktober 2012 kl. 16.00 via http://varmblod.billetten.dk   Forsidefoto: CS-Foto.dk