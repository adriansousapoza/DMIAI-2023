Anna Blomgreen Rogers - succes med dansk forbindelse
2017-09-18T08:14:27
Den svenske dressurrytter Anna Blomgreen Rogers har tidligere redet for Blue Hors, men selvom hun hun har boet med sin hestemand Will Rogers i Holland og nu er flyttet til Tyskland, har hun fortsat tæt tilknytning til Danmark på indtil flere måder, der også er med til at give hende succes i dressurverdenen   Tæt forbindelse til Danmark Den svenske dressurrytteren Anna Blomgreen har på flere måder en tæt forbindelse til Danmark, og tilknytningen er tillige medvirkende til at give hende succes i karrieren.   Den sympatiske svenske dressurrytter var en kort overgang tilknyttet det danske stutteri Blue Hors, hvis heste hun red og har tillige redet for Helgstrand Dressage. Anna Blomgreen - nu tillige Rogers - blev sidste år gift med den Australske horseman og dressurrytter Will Rogers (Will Rogers Performancehorses), og de har sammen været bosat sig i og arbejder sammen ud fra et andet europæisk hesteland - nemlig i første omgang Holland, og er for nylig flyttet til Tyskland. Will Rogers er selv en meget yndet regelmæssig gæst i Danmark, hvor han har sin faste følgeskare, og hvis Clinics i Danmark Anna ofte er ledsager på eller deltager direkte i.   Det sympatiske meget internationale par gæstede også begge ved Dansk Varmblods Hingstekåring i marts 2017, hvor de var med i det store gallashow fredag og lørdag aften. Parret har således også sammen en fast tilknytning til Danmark og glæder sig altid til at komme på visit, da de heldigvis føler sig enormt velkomne blandt de danske dressurentusiaster.   Men Anna Blomgren Rogers har også andre relationer til Danmark, der nu er med til at give hendes egen dressurkarierre et massivt positivt boost.   Trænet af Anne Van Olst Siden den nu 37-årige Anna Blomgreen Rogers flyttede til Holland sammen med Will Rogers, har hun regelmæssigt modtaget træning af den tidligere danske landsholds- og OL-rytter Anne van Olst, der tillige for mange år siden giftede sig og slog sig ned i Holland, før de for nyligt flyttede til Tyskland. Will og Anna var i Holland tillige lokaliseret med deres hesteforretning hos Anne Van Olst Van Olst Horses, og dette samarbejde har rykket Annas ridning markant, og hun er ridemæssigt i enorm udvikling.   Men også på andre områder har Anna tilknytning til Danmark - hun har nemlig også et rigtig godt samarbejde med de danske avlere, og har derfor indtil flere lovende danske heste i stalden.   Danske heste med stort potentiale Anna har netop i år med stor succes debuteret i international Grand Prix med den i Danmark velkendte blot 9-årige DV hoppe Tørveslettens Quattro (e. Quarterback / Carano), der også var med ved JBK showet i Oktober 2015, og det tegner rigtig god med samarbejdet mellem de to (se video her).   Anna har tillige den 11-årige DV hoppe Donna Summer (e. Don Schufro / Limebrand) i stalden, som hun for tiden rider lille tur på, men som hun også er tæt på at debutere i Grand Prix med (se video her). Det var også Donna sommer, der var med til det spektakulære show i Holte i maj 2015 og tillige den hest ægteparret Rogers havde med ved Herning Hingsteshow i marts i år 2017. Donna Summer er ejet i samarbejde med Laisbo Horses.   Anna her yderligere en hoppe fra Stutteri Tørvesletten i stalden, nemlig ingen mindre end den 10-årige guldmedaljehoppe Tørveslettens Snowflake (e. Stedinger / Carano), som hun ligeledes rider lille tur på, og arbejder mod Grand Prix i den kommende tid.   Snarlig international karrierre Det varer derfor sikkert ikke længe før vi kan nyde svenske Anna Blomgreen Rogers deltage i international Grand Prix i større omfang, på flere danske heste, med hendes kyndige dansksindede australske hestemand ved sin side.   Læs mere om Anna Blomgreen Rogers på hendes hjemmeside her        Anna Blomgreen på Tørveslettens Quattro, som den svenske dressurrytter har haft en fantastisk Grand Prix debut med i år 2017 (Privatfoto: Anna Blomgreen)