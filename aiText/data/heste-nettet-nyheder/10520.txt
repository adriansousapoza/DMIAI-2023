Kolik - kend den på tegnene!   Fagligt
2014-03-11T20:16:32
Kend din hest og de typiske tegn på hvad der er milde og svære tilfælde af kolik. Det kan være til stor hjælp, når du skal vurdere om du bør have en dyrlæge ud med det samme, eller kan vove at afvente til at 'stormen blæser over'   De fleste kender de mest almindelige tegn på kolik, men der kan være gradbøjninger af, hvor alvorligt et kolik-anfald kan være, ligesom heste ofte udviser forskellige niveauer af smertetolerance eller udtrykker symptomer lidt forskelligt. Det er derfor både vigtigt, både at kende sin egen hest rigtig godt, samt at vide, hvad der typisk karakteriserer milde og svære tilfælde af kolik.   Kend din hest Ingen ved bedre, når en hest reagerer abnormt eller unormalt, end dens ejer, der har godt tjek på, hvorledes hestens normale adfærdsmønster er. En ejer der kender sin hest, kan ofte observere og opfange små signaler på ubehag, eller ændringer i adfærd og kan derfor hurtigt gribe ind med den rette hjælp. Derfor er det særdeles værdifuldt, at du kender din hests adfærds- og reaktionsmønster rigtig godt, således at du hurtigt opfanger, hvis det er noget, der ikke er, som det bør være.   Det er først og fremmest værdifuldt, at vide hvordan hestenreagerer på smerte. Det er naturligvis vanskeligt at vide, hvis din hest aldrig har haft kolik tidligere - I så fald skal du blot være glad for det, for så er den nok ikke så tilbøjelig til at få det. Men selvom du ikke har oplevet koliktilfælde hos hesten tidligere, så kender du dens normale adfærd, og har hermed lettere ved at opfange unormale adfærdsmønstre. Har du tidligere oplevet at din hest har haft kolik, er det godt at kende signalerne til, hvorledes den typisk reagerer. Nogle heste udviser nemlig kun få signaler på kolik, mens andre udviser meget tydelige tegn.   Fang små adfærdsændringer En ejer der kender sin hest, vil ofte opfange små ændringer i hestens adfærdsmønster. Det kan være observationer som inkluderer, at hesten har flere hvileperioder, at den ikke spiser op, øget passivitet i stalden eller på folden, øget tid hvor den ligger ned, at den står op i en udsædvanlig position, at den er længere tid om at spise end den plejer, at den gøder mindre end den plejer, at den har meget løs, eller meget fast afføring, at dens pels ser mærkelig ud, eller om den taber vægt. Del dine observationer med dyrlægen, som ikke har fordelen af at kende din hest i det daglige, men det kan være information der hjælper din dyrlæge med at stille den rette diagnose. Vær dog opmærksom på at disse tegn - heller ikke nødvendigvis - er ensbetydende med at din hest rent faktisk har kolik.   Kend symtomerne Kliniske tegn på kolik omfatter ændringer i hestens adfærd eller aktivitetsniveau, der peger på, at den har smerter i fordøjelsessystemets mave- og tarmregion. Det gør det ikke lettere, at disse tegn kan være relativt universelle, igesom individuelle heste udvise lidt forskellige tegn, som også kan variere i intensiteten, af de samme årsager til kolik. De fleste heste vil dog udvise tydelige tegn på smerte, ved mere alvorlige tilfælde mens meget milde tilfælde af smerte, alene kan opfattes ved mindre adfærdsmæssige ændringer, som dem nævnt ovenfor.   Milde kolik-smerter Heste med milde smerter i mave og tarmregionen, vil dog som oftest, udvise et eller flere af følgende tegn:  Skraben med forbenet Strække sig ud og fremmad Svinge hovedet rundt langs flanken, som om den kigger på maven Bruge mere tid end normalt på at ligge ned Have nedsat appetit eller ædelyst Konstant skiftene vægt mellem bagbenene Læne sig op ad bagvæggen på boksen uden at bevæge sig ret meget  Sværere kolik-tilfælde Hvis mavesmerterne fortsætter, eller hvis situationen øges til andet en blot milde mavesmerter, vil tegnene på mere intensiv smerte blive tydelig. Tegnene på mere intensiv smerte inkluderer adfærdstegn som:  Konstant urolig bevægelse - selv når hesten er på boks Hyppig energisk skraben med forbenene - ofte med højt løft af benet Hesten lægger sig og rejser sig hyppigt Hesten ruller sig, efter at den har lagt sig Hesten kommer med grynteagtige lyde Hesten sparker ud mod maven Hesten vender hyppigt hovedet om mod flanken  Svære koliktilfælde Kliniske tegn på stærke mavesmerter omfatter følgende tegn  Hesten falder kraftigt i sved Hesten bliver ved med at rulle sig eller bevæge sig meget uroligt Hesten bliver ved med kaste sig i boksen rejse sig igen voldsomt  Listen på de tre forskellige typer af kliniske tegn på kolik, kan naturligvis variere mellem de enkelte heste afhængig af temperament og smertetolerance. Derfor er vigtigt at kende sin specifikke hests normale adfærdsmønster og smertetolerance, ligesom det ved mistanke om kolik, er god ide, at lægge øret til maven på hesten, hvor man helst skal kunne høre tarmlyde - en dyb rumlen med hyppige mellemrum. Er der forholdsvis stille, er der god grund til at tro, at hesten har forstoppelse, som er en af årsagerne til kolik.   Depressionssymtomer - kan betyde en forværring I de mest alvorlige tilfælde, kan hestens adfærd også ændre sig fra at være en tydelig smertereaktion som ovenfor, til at den nærmest udviser depressionssymptomer - dvs er passiv og irker slukøret, uden nævneværdig interesse for sine omgivelser. Denne ændring i adfærden forbindes typisk med, at blodtilstrømningen til tarmene nedsættes og fører til at tarmvævet svækkes og langsomt nedbrydes, ligesom forgiftningssymptomer og dehydrering vil være forekomne, som følge af dårlig iltning af vævet. Disse tilfælde er lumske, da man fejlagtigt kan tage dem for at være en bedring af tilstanden, men det er det tværtimod ikke!   Hurtig smerteforløsning - kan være tegn på alvorlige skader Meget kraftige koliksymptomer, kan også være forbundet med mere alvorlig sygdom, så som tarmslyng, men øget gas i tarmen kan også være særdeles smertefuld, som følge af tarmenes konstante bevægelse. Alvorlige smerter der pludseligt synes at blive forløst, er ligeledes lumsk, da det kan skyldes brist på tarmen,snarere end en reel bedring af tilstanden, og tilstanden bliver hermed særdeles kritisk.   Er du derfor det mindste i tvivl, om hvor alvorligt det forholder sig med din hest, bør du straks tilkalde en dyrlæge. Tarmslyng eller en bristet tarm er absolut livstruende, og kræver meget akut og konsekvent indgriben fra en dyrlæge, såfremt hesten skal reddes fra den ellers så visse død.      Hest med tydelige koliksymtomer