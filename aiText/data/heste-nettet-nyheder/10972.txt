Idag var størst lig med bedst
2014-09-07T22:41:36
til Store hestedag i Roskilde. Dagens hest blev nemlig den tonstunge, mandshøje og imponerende fire års shire hingst Helms Kingdom Gabriel. Helms Kingdom Gabriel er lige nu 193 cm og vejer ca 1100 kg, men eftersom racen vokser til de er seks syv år, forventer hans ejere at han vokser endnu et par centimeter og øger sin vægt med omkring 200 kg over de næste to år.   Shiren er verdens største hesterace, og Helms Kingdom Gabriel tog sig da også imponerende ud i den store ring i dagens bedømmelse. Dog kunne man blive en smule bekymret for den shetlandspony der stod ved siden af, da Helms Kingdom Gabriel i et kådt øjeblik rejste sig på bagbenene og viste sin imponerende størrelse.   Helms Kingdom Gabriel er efter f. Boothay Richard og mf. Clarach Gay Aristocrat. Helms Kingdom Gabriel står på stutteri Lonborg, men er avlet i England og har kun været i Danmark i et års tid, nemlig siden 16. maj 2013. Han er ligeledes kåret af engelsk dommer, og mangler kun sin endelige seksårs kåring for at være færdigkåret. Helms Kingdom Gabriel bliver brugt til ridning og skal tilkøres inden længe, og så skal han naturligvis bruges til avl da han er en yderst smuk og behagelig hest at arbejde med. Han er en hest der er vant til at være med ude, og har bl.a. været med til Shirefestival i Vojens hvor han blev kåret til dagens bedste shire. Har man interesse i at læse mere om den imponerende race og Helms King Gabriel så har han en hjemmeside der kan findes her.