Fredagens glade vindere, Hest og Rytter 2014
2014-03-09T23:50:36
Dagen bød på to strålende glade vindere på Heste-nettets stand til Hest og Rytter.   Formiddagens gevinst var sponsoret af daminoshop.com, og bestod af en stor spand Psyllium (loppefrøskaller), samt en flot t-shirt. Lykkens Gudinde på Heste-nettet udtrak 13-årige Laura som vinder.   Laura bor i Nordjylland, hvor husstanden også tæller 3 haflingere. Ridemæssigt er Laura netop udklasset til LD dressur, og håber at hun sammen med sin hest, bliver klar til at deltage i DM i august 2014.   Daminoshop.dk og Heste-nettet ønsker tillykke med gevinsten.    Laura får overrakt gevinsten af Daminoshop.com     Fredagens 2. vinder   Som nævnt tidligere, havde vi to vindere om fredagen.   Fredagens 2. gevinst var en spand + plejeprodukter, sponsoret af Hjoernely.dk, og den blev vundet af Ida, der er 13 år og bor i Lem, Spøttrup. For kun 3 uger siden fik Ida sin helt egen pony, en welsh partbreed hoppe på 5 år, og så er Hest og Rytter det mest oplagte sted at kigge efter udstyr til den. Heldigvis lagde Ida også vejen forbi Heste-nettets stand, hvor hun deltog i konkurrencen, så hun også kunne tage gevinsten fra hjoernely.dk med hjem.   Vi ønsker tillykke.    Ida får her overrakt gevinsten fra Hjoernely.dk af Heste-nettets Jan Rasmussen.  