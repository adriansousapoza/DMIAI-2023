Danske ryttere og heste til start ved ungheste-VM i military
2014-10-15T22:38:05
Den kommende weekend byder på et af sæsonnens sidste stævner. Men for de unge heste og deres ryttere også et af de vigtigste. Traditionen tro byder Mondial du Lion velkommen til Verdensmesterskaberne for unge militaryheste. I military afholdes der mesterskaber for 6- og 7-års heste. 6års heste går CCI1* og 7-års CCI2*.   Vi har to danske ryttere til start. Begge for 6-års. Hanne Wind Ramsgaard rider på DV-hoppen Staugaard's Flying Colours (Cosmeo/Prince Mab xx avlet af Mette-Margrethe Staugaard) og Sofie L. Teglbjærg på Cocktail Imperial (Holst. Cayado/Mentor avlet af Susanne Riedel). Derudover er danskboende Aistisk Vitkauskas til start på et par DV-heste i 6-års-klassen: 666 (Churchill/Prince Mab xx avlet af Karina Nielsen) og Caffe e Latte (Butler/Cascadeur avlet af Aistis Vitkauskas).   Aistis skal ride først og sidst, dvs torsdag kl. 9 på 666 og fredag kl. 11.55 på Caffe e Latte. Hanne rider fredag kl. 10.24 og Sofie fredag kl. 10.38   Der sendes livevideo fra stævnet på mondialdulion.com   Startlister og resultater findes på rechenstelle.de  