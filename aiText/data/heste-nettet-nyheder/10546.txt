Slag i hovedet, er det træning?   VIDEO
2014-02-24T22:58:50
Slag i hovedet med en kraftig kæp, er et led i træning af uopdragne heste. Dette ifølge forklaringerne på en ny video på YouTube, til forsvar for en tidligere video, der viser en hest blive slået i jorden med et kraftigt slag mellem ørene. Videoen har skabt stor forargelse og fordømmelse på de sociale medier og i videoens formodede hjemland.   En ny video lagt på YouTube, som efter sigende viser den same hest, der optræder i en tidligere video, som har skabt stor forargelse i pressen og i de sociale medier verden over, og som Hestenettet for nylig har omtalt (se her).   Den nye video, som blev uploaded i mandags, er tilsyneladende optaget samme sted som den forrige video, med en el-mast som det centrale i optagelsen. Den nye video, viser en hest, der bliver ledt frem og herefter får rytter på. Hesten er efter sigende den samme, som i den forrige video dr blev slået med en kraftig kæp mellem ørene, for herefter at kollapse. Det voldsomme videoklip har efterfølgende skab stor forargelse og fordømmelse i de sociale medier verden over.   Grov træningsmetode I den nye video, som indeholder megen tale, fremgår det, at den første video blev optaget for 3 måneder siden og at hesten har det godt. Det fremføres på videoen, at hesten på daværende tidspunkt havde en dårlig attitude og opførsel, så man anvendte metoden med kæppen, som et led i dens træning.   Videoen formår imidlertid ikke at forklare, hvorfor de to mænd bryder ud i rungende latter efter hestens kollaps, i den første video, eller hvorfor denne episode af tilsyneladende særdeles hårdhændet træning, havde "fortjent" at blevet optaget på video og lagt på YouTube.   Ikke formildende omstændigheder Den nye video er formentlig et forsøg på at mildne den ophedede stemning i medierne, der efterfølgende har indledt en klapjagt på de to mænd der fremstår i den forrige video.   Den nye video har dog endnu ikke haft den formodede ønskede effekt. Siden i mandags er den nye video allerede blevet set mere end en halv million gange, og har trukket mere end 1.500 kommentarer med sig, hvoraf flertallet er kritiske kommentarer på arabisk. Videoens oprindelse siges netop at være af Saudi arabisk herkomst, og mange Saudier ønsker fortsat at mændene i den første video, stilles til regnskab for deres grove handling.   Den nye video kan ses her Den tidligere artikel med ADVARSLER om stærke billeder og link til den første video, kan ses her      Et klip fra den første video