Den ultimative konfirmationsgave
2011-02-15T09:00:02
For dem der allerede har en hest og dermed ikke, som mange andre hesteinteresserede drenge og piger, har den øverst på ønskelisten, er Helgstrand Dressage kommet med et alternativ, som kan få næsten enhver konfirmand til at juble. Efter mange emails og forespørgelser på ridetimer hos Andreas, autografer, uddeling af sange til selve konfirmationen osv. osv. har vi på Helgstrand Dressage valgt at lave en konfirmanddag, skriver de på hjemmesiden. 5000 kr. koster konfirmationsgaven, hvor konfirmanden medbringer egen hest og to venner tirsdag d. 19.-7.-2011. I løbet af dagen vil man få enetime ved Andreas Helgstrand, der vil være frokost samt mulighed for at se stalde og faciliteter samt få indblik i hvordan personalet hos Helgstrand Dressage arbejder i dagligdagen. Tilmelding efter først til mølle princippet på mail andreas@helgstranddressage.dk Kilde: helgstranddressage.com