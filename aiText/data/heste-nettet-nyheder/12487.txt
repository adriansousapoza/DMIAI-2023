Hollandsk sejr i Prix St. Georges i JBK   Reportage
2016-10-22T15:31:01
Det blev til hollandsk sejr til Marlies van Baalen på Dion Johnson i den to-stjernede CDI Prix St Georges ved Odense Horseshow lørdag formiddag. Daniel Bachmann og Maria Anita Andersen indtog anden- og tredjepladsen og Anna Zibrandtsen femtepladsen, mens Anna Kasprzak skuffende kom på en samlet 8. plads   18 startende fra 5 nationer Lørdag morgen gik starten på den to-stjernede CDI klasse Kirk Arabian Prix St-Georges ved Odense Horse Show, der blev præsenteret af Julianelyst og Dressurens Venner. Der var i alt 18 heste fra fem nationer til start, heriblandt 9 danske ekvipager i klassen der varede frem til middag.   Foreløbig føring til Maria og Ludowitz Maria Anita Andersen var først startende danske rytter og anden rytter i klassen på den 10-årige vallak Ludowitz e. Londonderry / De Niro. Ekvipagen lagde ud med et sikkert og stabilt program, der flød hele vejen igennem.      Maria Anita Andersen og Ludowitz på banen (Dariusz Foto)   Ridtet blev af de 5 dommere belønnet med en samlet karakter på 70,579 og ekvipagen lagde sig i spidsen for konkurrencen. En føring de holdt hele vejen igennem klassens første afdeling, lige indtil sidste rytter, hvor hollandske Marlies van Baalen på Dion Johnson e. Johnson / Ferro, red et flot og næsten fejlfrit ridt lige op til pausen. Dommerne belønnede ridtet med en samlet karakter på 73.184, hvomed de overtog hun føringen i klassen.      Hollandske Marlies van Baalen med Dion Johnson (Dariousz Foto)   Danske Maria Anita Andersen, gled hermed ned på en foreløbig andenplads og med Kathleen Keller fra Tyskland med Das Projekt e. Dancier /Carbid på en foreløbig tredjeplads med 70,579 point.   Klassens eneste araberhingst Anden danske rytter var Signe Kirk Kristiansen på den smukke natsorte araber hingst Zonyx OX e. Enzo OX/ CG Balih El Jamaal OX. Hingsten, der som noget usædvanligt for arabere gør det rigtig godt i dressuren er langt fra et ubeskrevet blad i konkurrencer og har tidligere deltaget i finalen i DRF dressurchampionat for ungheste. Hingsten er tillige kåret som forædlerhingst i både Dansk varmblod og Trakehner Avlsforbundet-Danmark. Ekvipagen gjorde et generelt godt indtryk, der indbragte dem 65,079, hvilket resulteredde i en foreløbig placering midt i feltet, der ellers bestod udelukkende af varmblodsheste.      Signe Kirk Kristiansen på OX-hingsten Zonyx (Foto Dariousz Foto)   Anna Zibrandtsen var næste dansker til start på den 8-årige Holsteins Floridor e. Florencio / Regazzo. Ekvipagen opnåede hos dommerne et resultat på 69,947 point og en foreløbig placering i feltets første tredjedel.      Anna Zibrandtsen og Holsteins Floridor i galop-pirouette (Dariousz Foto)   Anden afdeling Efter pausen startede anden afdeling ud med Sveriges Jennifer Svensson på hingsten Sibelius 1315 e. Rosevelt, der af dommerne blev belønnet med 69,632. Herefter var det tid til tre danske ryttere på stribe. Carina Cassøe Krüth på den 8-årige røde hoppe Audrey e. Aljano /Caletto lagde ud med et stabilt program til 68,026, som rakte til en foreløbig sjetteplads.   Herefter fulgte Michala Mejlgaard Jensen på den 15-årige hollandske vallak Uno IV e. Olivi /Nooitgedacht, med et noget ustabilt ridt og flere ærgerlige fejl, der af dommerne blev bedømt til 61,342. Det gav dem en foreløbig placering som sidste ekvipage i klassen.   Daniel og Zepter i stabilt ridt Daniel Bachmann Andersen, der har nogle særdeles travle dage her ved Odense Horse Show, og som rider mange starter på forskellige heste, nyder til gengæld godt af sin store rutine. På Blue Hors Zepter e. Blue Hors Zack / Wolkentanz gennemførte han et pænt og flydende program, der af dommerne blev honoreret med 72,763. Det indkasserede ham en foreløbig tredjeplads i klassen foran Maria Anita Andersen på Ludowitz, som hermed gled ned på en foreløbig tredjeplads.      Daniel Bachmann Andersen på Blue Hors Zepter (Dariusz Foto)   Næste dansker på banen var Lone Bang Larsen på den brune vallak Bakkely's Onandt e. Onassis / Michellino. Det var et pænt ridt, der dog var præget af uro og som af dommerne blev bedømt til 67.633.   Ærgerligt program for Kasprzak De fleste tilskuere havde sikkert set frem til klassens næstsidste rytter med store forventninger, nemlig danske Anna Kasprzak på den ædle og elegante 9-årige røde vallak Fuerstenstein e. Fuerst Romancier. Desværre var det ikke ekvipagens bedste dag. Allerede få sekunder inde i programmet opstod der kommunikationsvanskeligheder mellem hest og rytter. Fuerstenstein ville tilsyneladende vedholdende frem i galop frem for trav. Det gav fra start af uro i ridtet og affødte efterfølgende flere ærgerlige fejl i programmet, så ridtet aldrig rigtigt kom til at flyde for Anna. Programmet kunne derfor blot række til en samlet score på 67,868 og en skuffende foreløbig ottendeplads for Anna og Fuerstenstein uden for placeringerne, med kun en rytter tilbage i klassen.      Anna Kasprzak på den elegante 9-årige vallak Fuerstenstein   Sidste rytter var norske Jenny Holthe Rognes på danskavlede Oestergaards Eros e. Zardin Firfod /Robin, som desværre red fejl program, og med et samlet resultat på 64,484 ikke kom i nærheden af at true de foreløbige placeringer.   Hollandsk sejr til Marlies van Baalen Resultatet af klassen endte hermed med en hollansk sejr til Marlies van Baalen på Dion Johnson, og med to danskere på anden og tredjepladsen, nemlig Daniel Bachmann Andersen på Blue Hors Zepter og med Maria Anita Andersen på Ludowitz på tredjepladsen. Fjerde placerede blev tyske Kathleen Keller på Das Projekt, med endnu en dansker som femte og sidst placerede, nemlig Anna Zibrandtsen på Holsteins Floridor.      Hollandske Marlies van Baalen med Dion Johnson, der vandt CD2 Prix St. Georges klassen  