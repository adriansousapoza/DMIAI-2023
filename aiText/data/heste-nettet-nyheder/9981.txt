Grand Prix-sejr i Parken til flyvende hollænder
2013-05-26T17:52:14
Det blev hollandske Jur Vrieling der på den fantastisk springende avlshingst Zirocco Blue VDL (KWPN e. Mr. Blue/Voltaire/Le Tot de Semilly), satte konkurrenterne til vægs med en fejlfri og hurtig omspringning. Jur Vrieling ses her på VDL Wittinger ved stævnet i Bernstorffsparken 2011. Arkivfoto: JP-Photo.dk  Irske Thomas Ryan og Cruise on Clover (ISH e. Cruising) red sig ind på andenpladsen foran hollandske Willem Greve på Carambole (Holst. e. Cassini I/Concerto II) på trejdepladsen.  Andreas Schou leverede det bedste danske resultat i First International Grand Prix på den 11-årige Vivaldi K (KWPN e. Indoctro/Nimmerdor) med en fejlfri hovedrunde og dagens suverænt hurtigste omspringning, næsten 5 sekunder hurtigere end klassens sejrherre, men desværre med et nedslag til følge. Andreas og Vivaldi sluttede på en fornem 6. plads.  Rikke Haastrup Kristensen leverede også en god dansk indsats på Qualico du Bobois (SF e. Burggraaf) med en fejlfri hovedrunde. Et enkelt nedslag og en tidsfejl fulgte dog i omspringningen. Ekvipagen sluttede på 11. pladsen.   Thomas Dresler og Never Say Never (KWPN e. Heartbreaker/Jus de Pomme) har haft en overordentlig god weekend og Grand Prix-klassen vist da også fremragende takter, men desværre sluttede de med en enkelt tidsfejl i hovedrunden og dermed uden for omspringningen.   Linnea Ericsson og Party Dance (DV e. Cajus/Godehard) sluttede hovedrunden værdigt med et enkelt nedslag.   Se alle resultater fra stævnet i dette link