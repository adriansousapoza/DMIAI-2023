FEI udvider listen over forbudte stoffer
2013-11-20T20:57:07
FEI opdaterer listen over forbudte midler pr. 1. januar 2014 og inkluderer yderligere midler til listen i bestræbelserne på at sikre konkurrencehestes velfærd  Midt i skandalesager om doping indenfor den internationale distancesport og det seneste tiltag mod dressurrytteren Isabel Werth, varsler FEI at listen over forbudte midler i hestesporten opdateres og udvides yderligere, med virkning fra 1. januar 2014.   Følgende midler vil fra 1. januar 2014 blive inkluderet på listen over forbudte midler   Ammonium klorid: Amonium klorid er vanskeligt at spore og kan anvendes som et nerveblokerende middel, som bl.a. er udsat for stor debat på internationale distanceridnings online-forums, selvom det endnu ikke er rapporteret som et problem ifølge rapporter fra distancestævners vetgates    Metformin: Midlet er et anti-diabetisk middel, som indebærer en betydelig velfærdstrussel for hesten    Levothyroxin: som er et syntetisk thyroid hormon, der kan virke præstationsforøgende    Gamma-butyrolactone (GBL) og Gamma-Hydrocylbutyrate (GHB). Begge midler kan påvirke og øge væksthormoner, der kan virke præstationsforøgende  Derudover er der en ændring i klassifikationen af et enket middel:   Adrenocortico-trophic hormon (ACTH): midlet flyttes til gengæld fra den forbudte liste til den kontrollerede liste, som følge af at midlet har teraputisk værdi.  En liste med ændringerne kan også ses på FEI's hjemmeside, nemlig her  