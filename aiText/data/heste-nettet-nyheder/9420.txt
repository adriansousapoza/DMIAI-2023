Endnu et forrygende TREC-stævne
2012-09-25T21:30:02
Mariager og omegns køre og rideklub afholdt, i samarbejde med Dansk Ride Forbund et helt fantastisk TREC-stævne søndag. Klubben havde lagt mange kræfter i at lave en smuk rute gennem herlig bøgeskov og forhindringsbanen var både flot og spændende for ryttere og heste. Den yngste deltager var 7-årige Sofie på Alfie - hun scorede hele 80 % i gangartstesten.     Vinderen af søndagens TREC blev Rebecca Nielsen med haflingeren Nepomuck fra Djursland Rideklub. Ekvipagen opnåede hele 93 %!. Nummer to blev TREC-"veteranen" Eva Just Jepsen med Gimli fra Sportsrideklubben Skovly, de opnåede 92,33 %, det er ekvipagens 3. TREC stævne. Nummer tre blev endnu en TREC-"veteran" idet parret red deres 3. TREC-stævne i Mariager, det var Helene Vangsø Wengel på Dontey med 90 %, de stillede op for Lem Rideklub. De øvrige resultater kan ses på klubbens hjemmeside   Næste TREC-stævne bliver allerede lørdag den 29. oktober i Slagelse Rideklub og det sidste "pilotstævne" afholdes søndag den 30. september af Rosklide Rideklub og Dansk Ride Forbund i Ledreborgs smukke skove.  Hvis du vil vide mere om TREC eller se hvor der er kommende TREC-stævner kan du se mere her.  