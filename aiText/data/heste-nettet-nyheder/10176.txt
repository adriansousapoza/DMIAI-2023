Finaletid i Herning
2013-08-24T13:14:04
Det er finaletid i Herning og de individuelle medaljer skal uddeles i ridebanespringning. 2 danske ryttere er til start i finalen for de 25 bedste i de foregående tre runder.   Med en udgangsplacering som nr. 24 har Andreas Schou og Vivaldi K (KWPN e. Indoctro/Nimmerdor) ikke nogen realistisk chance for medaljer, men resultatet er alligevel vigtigt i form af erfaring til både hest og rytter såvel som point til verdensranglisten i springning, der igen kvalificerer ryttere til bedre og bedre stævner alt efter deres placering.  Med en udgangsplacering som nr. 18 har Søren Nørgaard Pedersen og Tailormade Esperanza de Rebel (Holst. e. Rebel Z I/Corofino I) heller ikke realistiske chancer for medaljer men som for Andreas Schou tæller hvert eneste galopspring på den store EM-bane som værdifuld erfaring til fremtidige opgaver. Andreas Schou medbringer sig 12,92 strafpoint fra de foregående runder, Søren Nørgaard Pedersen 10,86.  Følg springningen LIVE på DR1 lige nu!