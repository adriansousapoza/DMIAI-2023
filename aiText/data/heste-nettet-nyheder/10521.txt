World Tølt 2014   Reportage
2014-02-17T19:51:49
Fredag 21. og lørdag 22. februar 2014 afholdes World Tølt 2014 i Odense. Det er 7. gang der afholdes World Tølt i Odense Arena - og det er det største indendørs event for islandske heste med verdenselite ryttere og heste.   Fredag vil rytterne ride de indledende klasser og prøve at sikre sig pladser til B-finaler og A-finaler som afholdes om lørdagen. Der skal kæmpes om finalepladser i tøltklasserne T1, T2, 4-gangsklassen 4.1 og femgangsklassen 5.1.   T1: Svær tøltklasse. Ekvipagen skal vise tølt i tre tempi. En omgang i langsomt tempo, en omgang med langsomt tempo på kortsiden og middeltempo på langsiden og endelig en hel omgang i frit tempo. Rækkefølgen er fast. 4.1: Svær firgangsklasse. Ekvipagen skal vise skridt, trav, galop, arbejdstempo tølt og frit tempo tølt. Rækkefølgen af gangarterne er valgfri. T2: Tøltklasse med tølt for løse tøjler og en enkelt eller tre ekvipager ad gangen på banen. De skal vise roligt og langsomt tempo tølt, valgfrit tempo og endelig tølt for løes tøjler, hvor man samler begge tøjler i én hånd. 5.1: De sværeste femgangskonkurrence med skridt, tølt, trav, galop og flyvende pas   Derudover er der lørdag også hingsteshow som i år er opdelt i 4-gang og 5-gang. Lørdag skal de deltagende landes ungryttere også kæmpe mod hinanden. Der er rigtig mange gode danske ryttere og heste med i år og det bliver spændende at se om de kan få velfortjente medaljer med hjem.   Odense Arena vil også byde på mange salgsboder med rideudstyr og varer med tilknytning til islandske heste.   HN vil følge op med reportager og nyheder som dagene skrider frem. Kan man ikke vente kan man allerede købe sig til live-streaming fra torsdagens ridt, når rytterne træner og rider i Odense. Man kan læse mere om dette på World Tølt´s egen hjemmeside: http://2013.worldtolt.dk/   Vel mødt i Odense og her på HN hvor vi løbende lægger resultater, nyheder og reportager ind fra World Tølt 2014.   Foto: World Tølt - logo