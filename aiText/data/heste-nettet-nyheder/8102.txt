Achaz von Buchwaldt stopper som landstræner
2011-09-29T09:15:02
Ved udgangen af 2011 stopper Achaz von Buchwaldt som landstræner for det danske springlandshold. Nye målsætninger for springlandsholdet Det danske springlandshold blev ikke kvalificeret til OL i London 2012 ved Europamesterskaberne i Madrid, og nu ser Dansk Ride Forbund frem mod EM 2013 i Herning og VM 2014 i Frankrig, som de næste mål for det danske springlandshold. Landstræner Achaz von Buchwaldt og Dansk Ride Forbund har derfor valgt at afslutte samarbejdet ved udgangen af sæsonen 2011, efter seks år som landstræner for det danske springlandshold. Dansk Ride Forbund har været meget glade for samarbejdet med Achaz von Buchwaldt. Generalsekretær Jens-Erik Majlund udtaler: "Achaz har spillet en stor rolle i udviklingen af den danske springsport. Der har været en virkelig god udvikling holdmæssigt, hvor det hele kulminerede med Danmarks deltagelse i Superligaen i denne sæson." Tid til nytænkning af springsporten Det er nu tid til at se på udviklingen for de næste mange år, og på den baggrund har Dansk Ride Forbund og Achaz von Buchwaldt valgt at give stafetten videre til en ny træner, der kan styre udviklingen i perioden fremover. Dansk Ride Forbund vil i den kommende periode arbejde på en ny strategi for springsporten. Kilde: Pressemeddelelse rideforbund.dk