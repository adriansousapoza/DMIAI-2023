Dansk hestevæddeløbssport til hingstekåring i Herning
2012-01-21T16:30:02
Hestevæddeløb: En sport, der skal opleves! Hestevæddeløb tilbyder sammenhold, spænding og oplevelser for både nybegyndere og kendere. Tag familien med og mød dansk hestevæddeløbssport i Messecenter Herning den 8-11. marts på Hest & Rytter-messen, som afvikles i forbindelse med Dansk Varmblodshingstekåring.   Mød sporten Som tilskuer til et hestevæddeløb bliver du draget ind i et forunderligt univers af sammenhold, spænding og intensitet - og hvis du er modig og tør spille med, kan du vinde penge. Dansk hestevæddeløbs-sport er til stede på Hest & Rytter, stand D3122, for at introducere nysgerrige sjæle til vores spændingsfyldte og dragende sport. Kom godt i gang med hestevæddeløb Hestevæddeløb består af de to discipliner trav og galop, hvor det som i mange andre sportsgrene gælder om at blive den første over målstregen.   Trav I disciplinen trav er hesten spændt for en sulky (en tohjulet vogn, bygget af letmetal eller kulfiber), hvorfra kusken styrer hesten. Kuskene er iklædt en særlig køredragt, for at tilskueren kan skelne mellem dem. Kort før løbsstart præsenteres hestene i løbstempo, for at tilskueren har en chance for at danne sig et indtryk af hestenes dagsform og udvælge sig sin vinderhest. Løbsdistancen varierer fra 1.600-3.600 meter og opløbet ender som regel med en tæt fight mellem to eller flere heste, hvor både kusk og hest giver alt, hvad de har for at vinde. Det er en meget intens kamp, lige indtil målstregen er passeret. I trav findes også disciplinen monté, hvor rytteren sider på hesten ligesom i galop, men det foregår i som sagt i trav.   Galop I disciplinen galop kaldes rytteren en jockey, og disciplinen adskiller sig fra trav ved, at jockyen rider på ryggen af hesten. For at tilskueren under løbet kan skelne mellem de enkelte jockeyer bærer rytterne forskellige farver på blusen og hjelmen, afhængigt af hvilken hesteejer der rides for. Inden løbet fremvises galophestene for tilskuerne i en fremvisningsarena kaldet paddock. Ved løbets start placeres hest og jockey i en startboks, hvor hestene sprudler af spænding til det øjeblik, lågerne springer op, og løbet starter for fuld fart. Tempoet er væsentligt højere end i trav, da galop er hestens hurtigste gangart. Løbsdistancen varierer fra sprinterløb på 700 meter til de længere løb på 2.400 meter.Væddeløbsbaner i Danmark Danmark har ni væddeløbsbaner fordelt rundt i hele landet - så der er sikkert en bane nær dig. Nogle af banerne er egnet til både trav og galop, mens andre kun har faciliteter til én af disciplinerne. Mød dansk hestevæddeløbssport i Messecenter Herning og få mod til at kaste dig ud i en verden af oplevelser.  UDSTILLER Trav & Galop Nordmarksvej 1, Box 94 v/Billund Trav 7190 Billund T: 75 33 13 11