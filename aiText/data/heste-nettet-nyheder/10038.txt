Skorstensfejeren fra Tversted er præsident for Nordiske Mesterskaber
2013-07-09T18:43:55
Den 54-årige skorstensfejer Flemming E. Nielsen fra Tversted er præsident for Nordisk Mesterskab i kørsel med hest og vogn 2013, der med 90 deltagere er det største kørestævne, der nogensinde er afholdt i Danmark.  Flemming E. Nielsen er, udover at være Præsident, også formand for den arrangerende klub Vendsyssel Køreforening. Han har gennem de snart 10 år som formand været med til at præge køresporten ikke blot lokalt, men også på nationalt niveau i en retning så køresporten er blevet mere brugervenlig på alle niveauer og føre Vendsyssel Køreforening frem til det den er i dag.  Fotograf: Helle Aagaard  Flemming har flere gange udtalt, at det ikke er ham som er skyld i at køresporten er blevet til det den er i dag her i Vendsyssel. Men den bestyrelse og de mange udvalg som er i foreningen der gør det. Der bliver lavet et kæmpe stykke arbejde i de forskellige udvalg, så uden dem var Flemming og Vendsyssel Køreforening ingenting.  Flemming E. Nielsen er også selv en habil kusk og kører konkurrencekørsel på landstævneniveau og satser på at komme med til de Danske Mesterskaber i 2014, men skal ikke deltage ved de Nordiske Mesterskaber.  Fotograf: Jørgen Nielsen, Stald Gipsy  Vendsyssel Køreforening er blevet tildelt at afholde Nordisk Mesterskab i kørsel med hest og vogn i uge 28 fra d. 10. til d. 14. juli. 2013. på Vendsyssel Kørecenter, Vester Hassingvej 37-39, 9330 Dronninglund.  Vendsyssel Køreforening er Danmarks mest aktive køreforening inden for alle former for kørsel, som spænder lige fra junior og motionskuske og til topelite kuske som er med ved de store mesterskaber som VM, EM, NM og DM.  Vendsyssel Køreforening har over de sidste 10 år opbygget et kørecenter på den gamle firelænget gård "Holtegaard" til at være et af de største foreningsejet kørecentre i Europa. Her er anlagt et permanent konkurrenceområde på godt 45.000 m2 med 3 dressurbaner og 8 marathonforhindringer og til de store stævner som NM bliver der lejet/forpagtet arealer ind, så stævneområdet bliver på over 120.000 m2. De mange ekstra kvadratmeter skal bla. bruges til stalde til ca. 150 heste og til camping til de mange personer som er med, samt parkering. Der er tilmeldt 90 deltagere, så det bliver og er det største kørestævne, der nogensinde er afholdt i Danmark.   Lørdag aften er der fælles grillfest for ca. 350 personer.  De 8 maratonforhindringer bliver sponseret af forskellige firmaer og har man valgt at være forhindring-sponser, er der mulighed for at give medarbejdere og samarbejdspartnere en helt speciel oplevelse ved at invitere dem til at overvære stævnet i et VIP-telt på ca. 50 m2, opstillet til lejligheden, ved den forhindring man har sponseret. I teltet må man servicere de vip-gæster, der er indbudt. Den her måde er en lidt anderledes måde at markedsføre sit firma på.  Som en VIP-gæst ved sidste DM sagde: "Jeg har været inviteret til fodbold i Barcelona og i den kongelige opera, men jeg har aldrig før prøvet at være til et kørestævne".  De tre forskellige discipliner ved Nordisk Mesterskab er uddybet herunder: Dressur Formålet med dressurtesten er at bedømme hestenes frihed, regelmæssighed i bevægelsen, harmoni, bæring og afskub, smidighed, lethed og om de er korrekt stillet i vendingerne. Kuskene vil også blive bedømt for stil, nøjagtighed og for herredømmet over hestene og også for deres påklædning, seletøjets og vognens tilstand samt for hele ekvipagens præsentation.   Maraton Formålet med maraton er at afprøve hestenes kondition, udholdenhed og træning samt kuskens kørefærdigheder, evne til at bedømme tempo og hans generelle horsemanship.  Flemming E. Nielsen, Vendsyssel Køreforening, Foto Johan Staldh.com   Forhindringskørsel Formålet med forhindrings-/keglekørsel er at afprøve hestenes kondition, lydighed og smidighed samt kuskenes færdigheder og dygtighed.