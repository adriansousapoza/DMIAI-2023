Hingsteafkomstsamling World Tølt 2012
2012-02-25T18:32:43
Til World Tølt 2012 var der et indslag med hingste afkomtsamling ved 2 hingste:   Teigur vom Kronshof de2002134228 Glitnir frá Strandarhöfdi IS1995184720   Glitnirs afkomssamling blev fremvist: Isa fra Tjenergården Vera fra Stettekær Pengill fra Sejerø Halfdan fra Engholm   Teigurs afkomssamling blev fremvist: Djákni vom Kronshof Dynur vom Kronshof Erró vom Kronshof Óskadis vom Habichtswald   Afkommene og deres fædre blev fremvist under ryttere fra Tyskland og Danmark og viste imponerende gangarter, takt, tempo, bæring og form under rytter.   Glitnir og Dorte sluttede deres show af med et "cirkus"-nummer, hvor Glitnir stillede sig op på et lille podie med forbenene - til stor glæde for publikum. Som altid var det en stor fornøjelse at se Dorte ride Glitnir frem, en 17 årig hingst som stadig er lige fantastisk og hvor ejerne Dorte Rasmussen og Jens Iversen kan være stolt af alle hans mange og årelange resultater.   Den tyske Teigur vom Kronshof blev fremvist til at starte med i mørke til "Eye of the tiger", iført lyskæder i overlinien og på forbenene - et fuldstændig fantastisk øjeblik hvor man bare anede en mørk hest med lys tølte rundt på banen - publikum var ellevilde....en stor overraskelse og et fantastisk indslag. Dernæst blev hans afkom kaldt ind én af gangen og fremviste ligesom deres far fantastiske og storslåede gangarter. Der var både danske, islandske og tyske ryttere som fremviste Teigurs afkom. Óskadis viste publikum en imponerende samlet galop. Teigur stillede op på midten mens hans afkom imponerende red rundt i tølt, galop, trav og pas imens omkring ham. Langsomt sluttede afkommene sig til deres faders side inde på midten og modtog publikums hyldest!   Denne afkomssamling var ABSOLUT et højdepunkt i World Tølt programmet og her fik publikum lov at opleve et godt show fra hingste og afkommenes side og mange vil sikkert længe tale om især denne oplevelse, som også gav HN's redaktion kuldegysninger.       Speakeren fortalte imens om de forskellige afkom samt info om hingstene.   Publikum var imponerede og klappede højlydt imens de flotte heste blev vist frem.      