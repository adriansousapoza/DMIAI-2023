Championat for frederiksborgheste
2012-06-18T10:40:25
  Frederiksborg Hesteavlsforeningen Jylland afholder dressurchampionat for frederiksborgheste i forbindelse med foreningens hoppekåring og føl-/plagskue på Stald Tougaard ved Viborg den 18. og 19. august 2012. Frederiksborgheste fra hele Europa inviteres til at deltage.     For første gang afholdes der i år et dressurchampionat for frederiksborgheste. Det afholdes i forbindelse med FHF Jyllands hoppekåring og føl-/plagskue i Viborg i august. Bliver arrangementet en succes, er det tanken, at championatet med tiden skal afholdes som et selvstændigt stævne og omfatte flere af hestesportens discipliner.     Ved stævnet i Viborg afvikles der tre championater i L-dressur, Blueberry Hill LC3 Dressurchampionat, Dyrlæge Tove Due LB3 Dressurchampionat samt Kokspang Sadelmageri LA3 Dressurchampionat. Championaterne, der ikke er aldersrelaterede, afvikles over 2 dage, ligesom der arrangeres opvarmningsklasser. Ved stævnet er der ligeledes planlagt enkelte springklasser samt gangarts- og ridelighedsklasser.   Alle der rider en registreret hest efter en kåret eller avlsgodkendt frederiksborghingst kan deltage i stævnet og der er ikke krav om medlemskab af foreningen.    Læs mere på championatets hjemmeside her    Vivaldi