Hestekur mod alzheimer
2014-06-16T22:22:18
Alzheimerpatienter nyder godt af omgangen med heste, viser nyt forskningsprojekt.   Heste og Alzheimer Et nyt forskningsprojekt konkluderer at patienter, der lider af Alzheimers, har gavn af omgangen med heste. Det gavner generelt deres humør, og gør dem mindre tilbøjelige til at modsætte sig plejebehov, og at blive ophidsede eller vrede senere på dagen. Det viser samtidig, at de under supervision og vejledning er i stand til at strigle, fodre og gå med hestene.   Forskningsprojektet er det første af sin slags, men blot endnu et, der på det seneste er skudt i gang, for at dokumentere de mange rapporterede positive effekter af menneskers omgang med heste.   Positiv virkning Et lille pilot studie er kommet i stand som et samarbejde mellem Ohio Stats universitet og et lokalt heste terapi center. Det konkluderer at hesteassisteret terapi, som i dag bl.a. anvendes til børn og unge, der har emotionelle og psykiske problemer, med fordel også kan anvendes til voksne med problemer så som Alzheimers.   Forskningsleder Holly Dabelko-Schoeny udtaler: "vi ønskede at undersøge, om mennesker med Alzhermers kunne have gavn af samværet med heste, og fandt resultaterne meget opmuntrende. Oplevelsen påvirkede øjeblikkeligt patienternes humør positivt og vi observerede betydeligt færre efterfølgende tilfælde af negativ opførsel end vanligt".   Udover at Alzheimer forårsager hukommelsestab, ændrer patienterne ofte personlighedsforandringer og mange kan blive deprimerede, tilbagetrukne og endog aggressive, oplyser forskningslederen. "Vores fokus er på nuet,. Hvad vi kan gøre for at de nyder tilværelsen mere, her og nu. Selv hvis de ikke husker noget af det senere, er det vigtigt at hjælpe dem i nuet", udtaler Schoeny ".   Omgang med heste gør godt Alzherimer patienterne besøgte en går med terapiheste, hvor de aflagte besøg en gang om ugen i en måned. De striglede hestene, badede dem, gik tur med dem og gav dem gras. Hestene var specielt udvalgt på baggrund af deres venlige og rolige væsen, og afslappede tilgang til nye mennesker og situationer.   Forskerne observerede tydelige tegn på forbedringer i patienternes symptomer og sygdomsrelaterede adfærd, der var markante sammenlignet med de patienter der forblev på plejecenteret, og forbedringen varede ved resten af dagen. De virkede generelt roligere og mere glade. Ud fra spytprøver målte forskerne endvidere patienternes cortisol-niveau og hermed deres stres påvirkning.   For de patienter der var mindst præget af deres sygdom steg stresniveauet, men forskerne relaterede dette til positivt stress - altså begejstring for situationen. En positiv effekt af besøgene i stalden var at, det forøgede patienternes aktivitetsniveau, ligesom de patienter der havde fysiske problemer, blev inspireret til at udfordre deres fysiske grænser, som bl.a. at stå op fra en rullestol. Desuden blev de stadigt mere aktive efter hvert besøg i stalden.   Pårørende fortsætter ordningen Patienternes familier rapporterede også om forandringer i deres adfærd. Flere var efterfølgende fortsat optaget af oplevelsen, mens de normalt blot ville glemme, og ikke have nogen erindring om, hvad de havde foretaget sig tidligere på dagen.   Forskerne erkender dog, at det kan være vanskeligt at isolere, hvilke faktorer der var medvirkende til patienternes forbedring, idet alene forandringen af det fysiske miljø, kan have haft en positiv virkning. Imidlertid har konsekvensen været, at flere af de pårørende familier, har fortsat ordningen på eget initiativ, da de oplever det giver deres Alzheimer-ramte familiemedlemmer forbedret livskvalitet.   Kilde: Holly Dabelko-Schoeny, Gary Phillips, Emily Darrough, Sarah DeAnna, Marie Jarden, Denise Johnson, Gwendolen Lorch. Equine-Assisted Intervention for People with Dementia. Anthrozoos: A Multidisciplinary Journal of The Interactions of People & Animals, 2014; 27 (1): 141 DOI: 10.2752/175303714X13837396326611      Alzheimer patient, der har glæde af samværet med heste