Danske medaljer ved Quarter EM i Tyskland
2012-08-16T23:56:21
Det 23. Quarter EM er i fuld gang i Ostbayernhalle i Tyskland. Showet afholdes i skønne omgivelser i Ostbayerisches Pferde- und Turniersportzentrum, Ortsteil Kreuth i Tyskland. Her er alle tænkelige faciliteter, og stedet rummer uden problemer de godt 300 ekvipager. Showet har været igang siden sidste lørdag, og dermed er Cowhorse og de fleste Halter klasser afsluttet.   De danske heste og ryttere har allerede gjort krav på medaljer i følgende klasser.   I Junior Cutting Open måtte Lars Christiansen se sin hest henvist til en 4. plads, netop udenfor medaljerækken. Hesten, Prettypinkstuff, blev redet af Ute Holm, og endte altså som nummer fire, kun et halvt point efter 3. pladsen.   I Cutting Amateur blev Lars Christiansen nummer 7 med 386,5 point.Denne klasse red han selv den kun femårige hoppe.   I Performance Geldings Open blev det til den første danske medalje i år, da Christel Jagfeld gjorde krav på sølvmedaljen på den danskejede vallak A Krymsum Career med 619 point. A Krymsum Career ejes af Birgit Udsen.   I Performance Geldings Amateur red Birgit Udsen selv sin hest, hvilket resulterede i endnu en medalje til Danmark. Denne gang en bronzemedalje, der blev hevet i hus med 524 point.   I Junior Hunter Under Saddle blev A Krymsum Career endnu en gang premieret. Denne gang redet af Alexandra Jagfeld. A Krymsum Career fik i denne klasse bronce.