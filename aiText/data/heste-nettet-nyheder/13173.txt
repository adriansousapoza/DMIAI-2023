Sille øger sin føring i DM for U25
2017-07-08T22:03:37
Lørdagens anden afdeling af mesterskabet for U25, stod på Grand Prix for de unge ryttere og blev en cementering af Stille Engermanns førerposition efter første afdeling, idet den regerende mester tilmed forøgede sit forspring til de øvrige konkurrenter   Føring efter første afdeling Efter torsdagens indledende runde i Intermediere 2 for U25 rytterne, sikrede den regerende U25 mester Sille Engermann sig på Darious sejren i klassen med 71,553 og den foreløbige føring i mesterskabet for 2017, foran Marlene Storkborg på Fritz, som fulgte tæt efter med 69,947og Sofie Andersén Rasmussen på Uno C, som 3'er og første uplacerede ekvipage med 65,711.    Sille og Darious forøger deres forspring I dagens ECCO Grand Prix for U25 vandt Sille igen klassen foran Marlene Storkborg og Sofie Andersën Rasmussen, og det var endog så overbevisende at hun formåede at øge sit forspring foran konkurrenterne ganske betragteligt, til trods for en lille fejl i 2'er changementerne, med et ridt der udløste en karakter på 71,442%.   De næste pladser uændrede Til gengæld var Marlene Storkborg og plaget af nogle kiks i begge changementsserierne og det kostede dyrt, til trods for et ellers flot program, hvor især travelementerne var gode. Det resulterede i en lavere karakter end i torsdagens indledende afdeling på 66,860, som til gengæld var tilstrækkeligt til opnå andenplads og sidste placering i klassen og tillige bevare sin andenplads i det foreløbige samlede klassement.   Er udtaget til CHIO i Aachen Både Sille Engermann på Darious og Marlene Storkborg på Fritz er udtaget til at deltage på landsholdet for U25-ryttere ved CHIO i Aachen.   Se de samlede resultater i klassen her   