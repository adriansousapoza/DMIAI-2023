VM i Trec - de endelige resultater
2016-09-04T00:33:45
Så er VM i Trec overstået for 2016, og næste gang der er VMfor seniorer er i 2020 i Irland. Dagens afslutning blev en stor præmieoverrækkelse på Centro Equestre de Castilla y Leon, hvor alle ryttere mødtes på den store ridebane hvor der også havde været afholdt gangartsbane. Det var et festligt syn med de mange flag og fint pyntede heste, og det gav virkelig et godt indtryk af hvor stor en sport Trec er i nogle lande. Både Tyskland, Belgien, Frankrig og Schweiz var mødt op med 12 ryttere - og Spanien havde hele 20 ryttere med - hvoraf den ene dog ikke var til hest ved præmieoverrækkelsen, men mødte op med benet i gips. Der var dog også plads til de lande med færre ryttere - både Irland og Rusland stillede op med en enkelt rytter. Danmark havde 3 ryttere med, hvilket gav mulighed for at konkurrere både individuelt og som hold. Det er første gang der er dansk deltagelse ved et internationalt Trec mesterskab, så det må siges at være en flot deltagelse. Dagens individuelle vinder blev - som ventet efter det fremragende resultat i orienteringsridtet - Pau Dorca fra Spanien på hesten Lucas 510, med en samlet poinstum på 347 points. Han havde fået 175 points i orienteringsridtet, 42 points i gangartstesten og 130 points i forhindringsbanen. 2. pladsen gik til Lisbet Lumpp fra Frankrig på hesten Voila Petit Buisson med en samlet pointsum på 340 - fordelt på 162 points på orienteringsridtet, 54 points på gangartsbanen og 124 points på forhindringsbanen 3. pladsen gik til Amanti Muller fra Frankrig, på hesten Romeo med i alt 314 points - fordelt mellem de tre faser med 135, 52 og 127 points Bedst placerede dansker blev blev Lisa Kjær Andersen som nr 39. Katja Berg endte som nr 47 og Malene Lindberg som nr 61. Med både individuel 2. og 3. plads kan det ikke være en overraskelse at 1. pladsen for hold gik til Frankrig, på 2. pladsen kom Spanien og på 3. pladsen Schweiz. Det danske hold endte på en samlet 10. plads. Der var ingen danske ryttere med i mesterskabet for juniorer. Dette blev vundet af Chloy Guyon fra Frankrig på hesten Quiddich med hele 417 points - fordelt på 218 points i orienteringsridt, 60 points i gangartstest og 139 points i forhindringsbanen 2. pladsen gik til Luca Fabbri fra Italien på hesten Palleri med 413 points - fordelt mellem faserne med 217, 58 og 138 points 3. pladsen gik til Jonathan Rambaldi fra Italien på hesten Walker med i alt 399 points, fordelt på faserne med 218, 54 og127 points