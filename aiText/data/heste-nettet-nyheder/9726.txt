Nyåbnet drive-in-hestetræningscenter ved Horsens
2013-02-06T09:48:51
Et topudstyret hestetræningscenter, der hidtil kun har været benyttet til stutteriets egne heste, åbnes nu her fra 2013 for drive-in. Der er åbent for alle, der har lyst til at benytte nogle af de mange spændende faciliteter med vandskridtbånd, bakke-, løbe- og skridttræning på bånd og solarium med og uden vibrerende gulv til afslapning og øgning af kroppens blodcirkulation. Der findes også sandrotunde og fire km velholdte træningsbaner i sand, skov og bakker.  Familien Holmer driver et stutteri og træningscenter med travheste og har opdrættet heste i omkring 25 år. Stedet er beliggende i Rådved, kun 2 km fra Horsens Nord-motorvejsafkørslen. Med baggrund i deres resultatbaserede erfaring og kyndige vejledning, kan der laves individuelle programmer til hver hest, afhængigt at træningsniveau, brug, bevægelsesmønster og hvilke dele af kroppen, der ønskes styrket.  Brugere vil oftest møde "Mor Lene", der er stutteriets fodermester og daglige leder, samt to af børnene; 23-årige Michael, der snart er færdiguddannet jurist og til daglig træner stutteriets heste og kører væddeløb, og 26-årige Mette, der i 2013 bliver færdig som dyrlæge specialiseret i heste og ellers træner stutteriets heste og tidligere har redet dressur og springning.  Faciliteterne er åbne efter forudgående tidsbestilling tirsdag, torsdag, lørdag og ifølge aftale. Tid kan bestilles ved at ringe på tlf. 30 73 34 99, gerne i tidsrummene 8-8:30 og 18-18:30. Ring også gerne for en snak om, hvad der kan tilbydes for dig og din hest.  Prisliste for Holmer Hestetræningscenter kan ses her, og mere general information om stutteriet, faciliteterne og menneskerne bag kan findes på http://www.teamholmer.dk. 