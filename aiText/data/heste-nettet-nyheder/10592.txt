Nye muligheder som hestevelfærdsrådgiver i Hirtshals
2014-03-14T16:26:09
Efter sommerferien starter et nyt hold op på uddannelsen som hestevelfærdsrådgiver hos Center for Dyreterapi i Hirtshals. De studerende vil som noget nyt blive introduceret for hestemassage og arbejde med et nyt og udvidet pensum omkring udstyr og øvelser fra jorden.   Center for Dyreterapi starter til august sin fjerde sæson op på linjen som hestevelfærdsrådgiver. En uddannelse, der er meget populær og efterspurgt. "Tidligere havde vi kun nye hold hvert halvandet år, men efterspørgslen er så stor, at vi har besluttet at tage studerende ind hvert år", forklarer Bettina Hvidemose, der er ejer og stifter af Center for Dyreterapi.   Uddannelsesstedet i Hirtshals var sidste år igennem en stor ombygning, og det giver plads til flere elever i nye og bedre lokaler med flere undervisere. "Før var vi max 8 på holdene, og nu er der plads til 14. Det betyder, at der er bedre muligheder for gruppearbejde, og samtidig er der nu altid to undervisere på i de praktiske fag, så alle får den hjælp, der er brug for", siger Bettina Hvidemose.   Dette efterår får de studerende som noget nyt introduktion til hestemassage. "Det er vigtigt at kunne mærke en hest igennem. Hvis hesten ikke er i balance fysisk, så bliver træningen ikke optimal fysisk", forklarer Bettina Hvidemose, der også har udvidet pensum omkring udstyr, så de studerende får en grundigere introduktion til biddet. "Det er et emne, der kommet mere fokus på, og det har lige så stor betydning som sadler. Et rigtigt bid i korrekt størrelse kan være en enkel måde at løse rideproblemer på", forklarer Bettina Hvidemose, der samtidig har udvidet pensum i øvelser fra jorden ud over longearbejdet, versader, traversader og bomarbejde. "Eleverne bliver bedre rustet til at træne eksempelvis skadede heste, og sætte ind med træning på specielle områder", siger Bettina Hvidemose.   Hos Center for Dyreterapi er det muligt at have sin egen hest med til de praktiske weekend-kurser. Der er plads til 15 opstaldede heste på uddannelsesstedet i Hirtshals, der dog også tilbyder låne-heste, til de studerende, der har brug for det.   Fakta om hestevelfærdsrådgiver-uddannelsen: Uddannelsen som hestevelfærdsrådgiver strækker sig over 17 måneder, og er en af de mest videnskabelige uddannelser indenfor området i Danmark. Uddannelsen består af weekendkurser og skiftlige opgaver. Du kommer i løbet af uddannelsen igennem: Hesteadfærd, indlæringspsykologi, anatomi og biomekanik, gymnastisering fra jorden, ridning, sadler, bid, ernæring og det hele afsluttes med en praktisk og teoretisk eksamen.   Læs mere på dyreuddannelser.dk, hvor du også kan tilmelde dig 