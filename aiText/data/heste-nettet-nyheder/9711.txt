Svensk succes i Palm Beach
2013-01-27T19:17:43
I Palm Beach har Tinne Vilhelmson-Silfven haft stor succes med Don Auriello e. Don Davidoff / White Star ved det femstjernede 2013 World Dressage Maters.   I fredagens Grand Prix blev det en andenplads, hvor landskammeraten Patrik Kittel og Scandic e. Solos Carex / Amiral vandt med 77,681 %.  I Grand Prix kür blev det sejr til Tinne Vilhelmson-Silfven og Don Auriello med 84,075, som også er Tinnes personlige rekord i kür. Patrik Kittel og Scandic indtog andenpladsen med 82,525 %, mens tredjepladsen gik til amerikanske Steffen Peters og Legolas 92.  Fjerdepladsen gik til amerikanske Heather Blitz på DV-vallakken Paragon e. Don Schufro med 74,900 %. Femtepladsen gik med 73,925 % til danske Lars Petersen på DV-hoppen Mariett e. Michellino. Sjettepladsen gik til endnu en dansk hest i form af DV-vallakken Chrevi´s Capital og canadiske David Marcus med 70,925 %.  Lørdag i Grand Prix Special blev det danske Mikala Gundersen og den 13-årige DV-hoppe My Lady e. Michellino / Ritterstern (opdr. Yvonne Lindholm) der løb af med sejren med 69,479 %. Resultatlister    Tinne Vilhelmson-Silfven og Don Auriello (Arkivfoto: JP-Photo)