Kigger du fremad når du rider?
2014-10-13T13:06:11
Kigger du fremad når du rider? Ja det lyder ret ligetil, men virkeligheden er tit en anden! Ofte sidder man nemlig ubevidst og kigger ned foran sig. F.eks. mod hestens hoved, hals eller mod en skulder.   Prøv at være opmærksom på hvor du kigger hen, næste gang du rider! Kigger du frem over ørerne? Eller gider blikket når du ikke tænker over det?   Der er meget at vinde ved at kigge frem over hesten. Når du kigger ned mod hesten, vipper du automatisk dit hoved lidt fremad, og dermed flyttes din vægt fremad over heste.   Derfor er der meget at vinde ved, at øve sig i at holde fokus fremad. For selvom det ikke synes som om, at forskellen er stor, er det faktisk en vægtændring, som hesten sagtens kan mærke!   Øvelse: Mærk forskellen Du kan lave en øvelse for at føle forskellen.   Stil dig på gulvet og hold hovedet, som når du kigger fremad. Dine arme skal hænge ned langs kroppen og benene lige under dig. Luk øjnene og mærk at du står behageligt, uden af falde forover - eller bagover.   Derefter lader du hovedet vippe fremover som når du kigger nedaf - stadig med lukkede øjne. Nu kan du mærke, at din vægt falder med fremad og du bliver nød til at holde i mod med fødder og ben.   Denne øvelse viser helt enkelt, at du læner din vægt fremad i sædet, når du kigger ned mod hesten.