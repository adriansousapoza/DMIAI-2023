Shetlandspony aflivet efter bid fra rottweiler
2011-03-16T18:40:11
En herreløs rottweiler bed i går en shetlænder så voldsomt i det ene ben, at en dyrlæge efterfølgende vurderede, at den var så slemt tilredt, at den måtte aflives. Rottweileren var gået ind i en ladebygning, hvor den altså havde mødt ponyen. Hvad der forårsagede overfaldet er uvidst. Hunden bed også en schæfer på gården, som heldigvis slap med livet i behold. Hændelsen udspillede sig på Allerupvej ved Toftlund ved 21-tiden i aftes, skriver Jv.dk. Kilde: Jv.dk