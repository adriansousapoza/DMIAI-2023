Donna Unique til start i Hagen
2012-04-21T13:39:40
Patrik Kittel vil til stævnet i Hagen, Tyskland, i næste uge tage hul på sin stævnekarriere med hans nyerhvervede stjerne, guldmedaljehoppen Uno Donna Unique.  Det bliver med hele dressurverdens øjne i nakken, at Patrik rider op ad midterlinjen d. 25. april i lille tur med Donna Unique e. Blue Hors Don Schufro/Falkland, avlet af Stutteri Uno.  Andreas Helgstand red hoppen til sejr ved U-VM for 6 års heste i Verden, og året før på en andenplads. Patrik Kittels sponsorer Arlette Jasper Kohl og Edwin Kohl købte tidligere på året hoppen, og fremtidsplanerne for den smukke hoppe er intet mindre end OL i Rio de Janeiro i 2016.  Patrik Kittel medbringer derudover Don´t Forget og Silvano.   Link til stævnet her.  Uno Donna Unique med Andreas Helgstand (Arkivfoto: JP-Photo)