5.1 B-finale World Tølt
2012-02-25T11:58:59
Et flot felt af ryttere og heste som i går red de indledende runder i 5.1 - den svære femgang - er klar til at ride ind i World Tølt hallen i Arena Fyn.   Rytterne som skal ride B-finale og dermed kæmpe om at få den eftertragtede sidste plads i A-finalen er: Mille Kyhl - DK - Sjödur frá Galtastödum Styrnir Arnasson - TY - Huginn vom Schlossberg Pórdur Porgeirsson - ISL - Gemsa vom Schlossberg Julie Christiansen - DK - Straumur frá Seljabrekku Agnar Snorri Stefánsson - ISL - Steinthor vom Panoramahof   Agnar vandt den indledende runde i går og der ligger et stort pres på de øvrige konkurrenter i denne svære femgang B-finale, hvor der skal fremvises:   Langsom til middel tempo tølt Langsom til middel tempo trav Middel tempo skridt Langsom til middel tempo galop Pas   Man kunne tydeligt se, at der her var tale om de helt rigtige finalister i b-finalen, hvor tølten fik store klapsalver fra publikum i salen, som efterhånden er fyldt godt op og der er meget få tomme stolesæder tilbage.   Mille Kyhl fik nogle utrolig flotte tølt karakter: 7,5 - 6,5 - 8,5 - total 7,50 og lagde sig dermed i spidsen inden traven.   Karaktererne i traven ændrede ikke på placeringen foreløbig og Mille lå fortsat nr. 1.   I skridten viste Mille en god harmonisk skridt, med god overtrædning men ikke god nok til ikke at blive slået af sine konkurrenter Julie og Agnar, hvorefter Agnar lagde sig i spidsen efter skridten.   I galoppen var der tydelig forskel på hestenes præstationer, hvor især Agnar viste stort overskud og endda sang med på det sidste vers "Man I feel like a woman" af Shania Twain. Et overskud der lagde ham på en foreløbig 1. plads.   Pasgennemløbene skulle dermed være den sidste mulighed for at vippe af Agnar af pinden.   Flere af rytterne fik problemer i deres pasgennemløb, hvor hestene rullede over mod galoppen eller slet ikke kom i pas.   Agnar fremviste sikre pasgennemløb til 7,0 - 7,5 - 7,5 og med hans point fra de øvrige discipliner sikrede han sig førstepladsen i B-finalen i 5.1 med en total på 6,88 og dermed skal vi se ham igen til A-finalen kl. 17.30.    