Bror til sølvmedaljetager ved OL i Rio på auktion
2016-10-26T22:06:52
På fredag d. 28. oktober afholdes for 11. gang Swedish Select Horse Sale under Elmia Scandinavian Horse Show i Jönköping. Auktionen er sat til at starte kl. 19, hvor den første hest vil blive ført ind i ringen, blive løssprunget og derefter solgt ved auktionarius Royne Zetterman. Royne Zetterman, en af de 4 der har startet auktionen i sin tid, har udtalt at de er meget tilfredse med årets katalog. Kvaliteten af de 3 års som i år findes i kataloget er blevet blevet bedre for hvert år, og de føler at det er den bedste årgang de har haft i auktionens historie. Flere af hestene har absolutte toplinjer bl.a. fra Chacco-Blue, Balou du Rouet, Kannan mv. En af de meget interessante unge heste er vallaken High Five DK Z, som er efter Hooch DK med Andiamo som morfar. Den er halvbror til H&M All In, som med Peder Fredricson i sadlen tog en individuel sølvmedalje ved dette års OL i Rio. I løbet af de 10 år som auktionen er blevet afholdt, er der flere af hestene som er meget succesfulde på de internationale stævnerbaner, fx Giljandro van den Bosrand som er startet af Henrik von Eckerman samt Bianca der er ved at være en af Steve Guerdats bedste heste. Begge heste blev solgt ved auktionen som blev afholdt i 2009.Skulle man være interesseret i at købe en hest eller se kataloget, er det muligt her.   Har du ikke mulighed for at tage over og se auktionen, men gerne vil følge med, så er det muligt via dette link. Det er muligt at se alle auktionsvideoerne under de enkelte heste, men her er der en video som har samlet alle videoerne på alle hestene. Kilde: worldofshowjumping