Finsk EM-dressurhest solgt til Danmark
2013-10-10T22:03:12
 Jojo AZ og Henri Ruoste ved EM i Herning (Arkivfoto: JP-Photo) Den finske Grand Prix hest, Jojo AZ, som bl.a. repræsenterede Finland ved det nyligt overståede EM i Herning med sin forhenværende finske rytter, Henri Ruoste, er solgt til Agnete Kirk Thinggard, som navnet antyder datter af Lego-kongen, Keld Kirk Kristansen.  Den 10-årige vallak e. Ginus/Justboy/Zavarus er registreret i Ungarsk Varmblod og kommer fremover til at bo på det prægtige Julianelyst Godt ved Østbirk. Jojo AZ bliver staldmakker til Agnetes lovende fremtidshåb i form af Hollands Pavo Cup vinder, Borencio e. Florencio, som Agnete erhvervede sig tidligere på året.  Under Henri Ruoste har Jojo AZ gjort flot figur i 2013. Ekvipagen startede international CDI i Compiegne, Kapellen og Deauville, hvor ekvipagens resultater sikrede dem en plads på det finske EM-hold. Parret blev også bedste placerede finske ekvipage ved årets EM i Herning.  Kilde: Eurodressage.com   