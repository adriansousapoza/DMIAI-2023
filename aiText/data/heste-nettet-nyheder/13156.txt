Bør gnub og beroligende klap udløse diskvalifikation?
2017-07-04T09:03:34
Er det rimeligt at blive elimineret fra en dressurkonkurrence, fordi man under sit ridt giver hesten et beroligende klap eller gnub på halsen, fordi den er utryg ved situationen? Det oplevede den i Holland boende australske dressurrytter Tristan Tucker nemlig, da han deltog i det internationale CDI*3 stævne i Uggerhalne i Danmark i starten af juni, og det har efterfølgende skabt debat i den udenlandske hestepresse og på de sociale medier   FEI regler og deres rimelighed Ikke alle FEI regler forekommer at være helt rimelige - hverken fra et rytter eller hest perspektiv. Det kan dressurrytter Tristan Tucker i hvert fald tale med om. Han oplevede nemlig at blive diskvalificeret, da han deltog i det internationale stævne på dansk jord i det tre stjernede CDI stævne i Uggerhalne i begyndelsen af juni måned 2017.   Tristan Tucker, der på linje med landsmanden Will Rogers, er lokaliseret i Holland, kendt for sine meget hestevenlige træningsmetoder til at opbygge hestens selvtillid, havde til Uggerhalne medbragt sig den den spændende men relativt uerfarne dressurhest Jewels Sir Weibach (e. Sir Donnerhall og Isabell Werth's OL hoppe Weihegold), som han bl.a. startede intermediere med. Her oplevede han at blive elimineret fra konkurrencen, fordi han ifølge ham selv, til beroligelse gnubbede og klappede sin hest på bagpartten og halsen under konkurrencen.    Spændte op Under afviklingen af slutningen af sit ridt i intermedieren mærkede Tristan at hesten spændte op, og derfor gav ham til beroligelse, først et klap på ryggen bag sadlen. Tristan fortæller selv om episoden "Min hest Jewels Sir Weibach er en uerfaren hest og han var rigtig spændt og holdt vejret. Derfor kom galop til trav overgangen ved C i slutningen af programmet lidt sent. Så på diagonalen i den frie trav, hvor jeg kunne mærke spænding gnubbede jeg ham lidt [på ryggen bag sadlen], hvorefter han begyndte at trække vejret igen og slippe spændingen i kroppen. Jeg forsøgte at berolige ham. Jeg gnubbede ham igen på halsen og da var hen helt afslappet"   Klab og gnub førte til diskvalifikation Tristan Tusker fik sig imidlertid en overraskelse da ridtet var vel overstået (troede han) og en dommer trådte ud af sin dommerboks: "Dommeren kom ud af sin dommerboks efter min slut hilsen og jeg tænkte, 'Hvad er det der sker?'" fortæller Tristan om episoden.   Den tyske dressurdommer Gotthilf Riexinger var nemlig trådt ud af dommerskuret for at oplyse ham om, at han var blevet diskvalificeret i klassen, eftersigende med disse ord: "Du må ikke klappe din hest, så jeg er nød til at udelukke dig."   Til det siger Tristan Tucker: "Jeg havde ingen anelse om den regel og tænkte ikke over det, men jeg havde intet problem med beslutningen. Jeg tænkte blot på min hest og ikke på points i testen. Han er en elsktrisk hest, der kæmper med at kontrollere sine spændinger i store fremmede miljøer, så det er mit job, at give ham gode erfaringer og en god følelse."   Reglen som dommeren henviste til fremgår af FEI reglerne Artikel 418.3. der angiver følgende: 'Det er obligatorisk at ride med begge hænder i FEI dressur konkurrencer. Når man forlader arenaen i skridt på lange tøjler, efter at have afsluttet ridtet, må rytteren efter eget valg, ride med en hånd'.   Problematisk FEI regel Mange udøvere af dressuren mener at reglen er problematisk. Det har reaktioner på episoden på de sociale medier bl.a. afsløret.   Selvom reglen er udformet med hestens velfærd for øje, kan den fortolkes på et utal af måder. Til eksempel, hvis en rytter skal feje en flue væk med sin hånd, klø sig på næsen, eller tilrette sin ridehjelm - uanset hvor hurtigt det gøres - i løbet af et fastsat program, kan ekvipagen som følge heraf risikere at blive elimineret.   Der har efter sigende været mange henvendelser til FEI for at få dem til at revidere reglen, så formuleringen er bedre i overensstemmelse med de reelle intentioner.   Overrasket over reaktion på medierne Tristan Tucker er selv overrasket over den reaktion den konkrete episode har foranlediget på de sociale medier: "Jeg forventede ikke så omfattende en reaktion på de sociale medier" og fortsætter: "Alle synes man skal være i stand til at give sin hest en god følelse, hvilket blot var det jeg forsøgte. Men jeg tænker også at man, åbner op for kassen med orm, hvis man bare siger at det er OK at ride med en hånd. Så ville der være mange andre ting man skulle opstille regler for. Men jeg tænker det er vigtigt at det bliver klart specificeret hvad man må og ikke må. Hvis en dommer har et problem med at hesten mister forbindelsen [når rytteren kun har en hånd på tøjlen], så er jeg alligevel sikker på at dommeren ville afstraffe denne med en lavere score for den pågældende øvelse. Men at belønne hesten skulle ikke være en mulig årsag til udelukkelse", slutter Tristan Tucker.   Tucker tilkendegiver at han ikke var bekendt med reglen og accepterer diskvalifikationen. Han forstår ikke reglen, men fortryder ikke at han ifølge egen vurdering gjorde det rigtige i situationen. Som han skriver på sin Facebook side "Jeg opnåede en glad hest, men ingen point!"   Deltag gerne i en debat her på heste-nettet om jeres syn på denne FEI regel, om I kender til denne regel, om I synes det er i orden, at der dømmes for at slippe tøjlerne, og eller hvor grænsen burde ligge for hvad der burde være tilladt. Er det i orden at Tristan klapper og gnubbr hesten. Kom gerne med forslag til, hvordan den evt. kunne laves om.   Se video med ridtet her, der er uploaded til Tristians egen Facebook side, hvor han gnubber og klapper sin hest - og døm selv om det burde være tilladt eller ej.      Tristan Tucker på Jewels Sir Weibach, da de deltog i det internationale CDI*3 stævne i Uggerhalne i Danmark i starten af juni måned og blev diskvalificeret som følge af at klappe og gnubbe hesten, ifølge Tucker selv, for at berolige den (Arkivfoto)  