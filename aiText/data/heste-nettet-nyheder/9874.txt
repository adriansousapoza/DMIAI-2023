Vind bedækninger for over 50.000 kr. til årets hingstedag i Viborg
2013-03-29T07:12:55
    Lørdag d. 13 april slår HingsteNet.dk ved Hobro og Stald Tougaard for 8. gang dørene op til den årlige hingstedag     Det begyndte i det små med under 10 hingste tilbage i 2006, men arrangement er vokset år for år og i 2013 er der således rekord med 26 hingste tilmeldt, hvoraf mange af dem donerer en gratis bedækning, som publikum kan vinde til deres hopper derhjemme på stutteriet eller for den private hesteejer som ønsker at blive hesteavler.    Til at bedømme hingstene i springning i år er tidligere international springrytter Rudolph Lauridsen, Roslev. Den mangeårige topdressurrytter og dyrlæge samt indehaver af Stutteri Klosterheden, Margit Ørum vil bedømme dressurhingstene og mønstring. Iøvrigt er Hestens Værn igen i år medaljegiver med to mønstringsmedaljer til bedste mønster/hingstedagens gladeste hingst.     Rideudstyrsfirmaet Eldorado er hovedsponsor med 7 røde vinderdækkener der udloddes til hhv. bedste unghingst, bedste dressurhingst, bedste springhingst, bedste påhit, bedste mønstrer og tilsidst men ikke mindst dagens hingst både for pony og hest, som afgøres af publikum.   Hingstedagen starter kl. 10 om formiddagen med springing både for løs og med rytter. Om eftermiddagen vil der være en blanding af mønstring, dressur ridning, gangartsbedømmelse af unghingste, kørsel for vogn med bl.a. Schleswigerhingste og pintobarock hingst samt hingste, der viser bedste påhit/show.   Arrangementet finder sted hos Stald Tougaard, Aalborgvej 154, 8800 Viborg   Læs mere her     Kilde: Pressemedelelse     