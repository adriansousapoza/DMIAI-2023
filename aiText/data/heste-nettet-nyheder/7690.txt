Billetter til de paraolympiske lege
2011-05-11T23:44:26
Det er netop blevet offentliggjort at billetterne til de paraolympiske lege vil være til salg i september 2011. Men ligesom ved de olympiske lege skal der ansøges om billetterne. I alt er der 2 millioner billetter til de forskellige sportsgrene og ca. 75% af dem kommer til salg for offentligheden. Det oplyses at der kan ansøges om billetter mellem den 9.-30. september. Arrangørerne oplyser yderligere at der er gjort en del ud af at gøre de paraolympiske lege til "everyone´s games", og derfor er der designet handicap venlige pladser ved de forskellige arenaer. For de hesteinteresserede danskere kunne der måske være en mulighed for at opleve dannebrog til tops, hvis vi tænker tilbage på VM i Kentucky og det niveau de danske para dressurryttere befinder sig på, kan det kun blive spændende hvad en deltagelse i London i 2012 vil kunne bringe med sig. For mere info kan du læse her.