Flere føl under hammeren
2014-09-01T21:55:04
  Region 4 er klar med kataloget til den årlige følauktion, der fredag d. 5. september, vanen tro afholdes på Hammelev Ridecenter ved Haderslev   Der er på papiret i kollektionen flere spændende føl efter topaktuelle hingste trukket på interessante og gennemavlede hoppestammer. Blandt andet er der afkom efter den hollandske UVM sølvvinder Dream Boy, VM-finalisten Johnson, De Niro, der pt. fører verdensranglisten over mest succesfulde afkom i sporten samt Blue Hors Don Olymbrio, der har brilleret med mange gangartsafkom udtaget til eliteskuet.   Kl. 18 lægges der ud med præsentation af auktionsføllene, hvorefter der er mulighed for at besigtige føllene i stalden. Kl. 19.30 starter auktionen under ledelse af auktionarius Casper Cassøe, der netop var manden med hammeren, da dansk varmblod i weekenden opnåede ny auktions-prisrekord for føl med et hammerslag på hele 550.000 kr for Sezuan/Don Romantic-sønnen Strandagergårds Sirocco.   Link til region 4 auktionskatalog her  