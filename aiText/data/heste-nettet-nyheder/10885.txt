Guld medalje i silende regnvejr   Reportage
2014-08-03T19:43:18
A-finalen i Speedpas blev afholdt i silende regnvejr til de nordiske mesterskaber - men det blev guld-regn til Danmark. Trods styrtende regnvejr red Søren Madsen og Hárekur frá Hákoti guldet hjem i P2 i tiden 7,59. Der var tæt løb om medaljerne, da sølvmedaljevinderen Thorvaldur Arnason på Thyrnir från Knubbo red i tiden 7,65 og bronzevinderen Bergþór Eggertsson på Lotus fra Aldenghoor med tiden 7,79. Endnu en flot guldmedalje blev redet hjem til Danmark på trods af vejret, som ikke lige gav de bedste odds. Stort tillykke med guldet til Søren og Hárekur.   Foto: DI - Søren og Hárekur fra udtagelsesridtet