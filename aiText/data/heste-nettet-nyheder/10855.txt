Flarup klar til VM
2014-07-24T10:58:39
Peter Flarup og Calista E eller CTS Twin Peaks er klar til at forsvare de danske farver ved VM i military den 28. - 31. august. VM i military afvikles ved WEG (World Equestrian Games), som er verdensmesterskaberne i otte af ridesportens discipliner (Danmark er repræsenteret i syv discipliner). WEG afvikles i Normandiet i Frankrig fra den 25. august - 7. september.   Danmarks bedste militaryrytter klar til VM Når VM i military løber af stablen i Normandiet til august, er Peter Flarup endnu en gang klar til at repræsentere Danmark i en af verdens største military-arenaer - denne gang i sadlen på Calista E eller CTS Twin Peaks. VM afvikles på den internationale militarysports 4-stjernede niveau, som Peter er den eneste aktive danske rytter med erfaring i - hele otte gange har han gennemført konkurrencer på dette niveau. Per er også eneste danske rytter, der er kategori A på internationalt niveau, hvor A er højeste niveau, og kategori D er det laveste niveau.   Dansk military på vej mod nye højder I februar 2014 præsenterede Dansk Ride Forbund en masterplan for eliesporten over de kommende år. Her er målet, at Danmark skal stille med et hold ved EM i 2015. Det betyder, at ekvipagerne skal arbejde målrettet med at oparbejde en solid international erfaring og opklassificering, hvilket bl.a. kommer ved opfyldning af MER-krav i internationale klasser. Opfyldning af MER giver rytterne mulighed for at blive opkvalificeret - eks. fra 1-stjernet til 2-stjernet niveau. Rytterne skal også have erfaring fra internationale nationsspringninger (CICO3*).   "De danske ryttere har virkelig taget opgaven på sig og ydet en stor indsats, for at få international erfaring og flere internationale klasser med MER. Hvis de fortsætter i samme stil, har jeg stor tro på, at vi når målet om EM-deltagelse med et landshold til næste år", siger Lars Terkildsen, elitekoordinator og holdleder i military.   Flarup eneste dansker ved VM Selvom fire danske militaryekvipager har klaret minimumskravet til VM, har Dansk Ride Forbund valgt kun at sende Peter Flarup til Normandiet.   "VM rides på verdens højeste niveau, og det er kun ekvipager med stor international erfaring, der kan klare dette niveau. Vi har nogle rigtig gode danske ekvipager, som præsterer godt på den internationale scene, men det er kun Peter Flarup der har erfaringen med dette niveau. Selvom tre andre har klaret minimumskravet, ville det ikke være forsvarligt, at sende dem afsted. Som forbund har vi et stort hesteetisk ansvar, og derfor skal vi være sikre på, at de heste, vi sender ud på de store internationale baner, også er klar til opgaven. Men med de takter, som Hanne, Thomas og Vicky har vist, er jeg sikker på, at de og andre danske ryttere også kan blive klar til de helt store baner, hvis de fortsætter som nu", siger Lars Terkildsen.   Den danske A-trup i military    VM i military Den 28. - 31. august afvikles verdensmesterskaberne i military ved WEG i Normandiet. Dressuren afvikles den 28. og 29., mens terrænet indtages den 30. og ridebanespringningen afvikles den 31.   Læs mere på side 4 og 5 i DRF Spot nr. 3 2014. WEG 2014 http://www.normandy2014.com/ DRF Spot nr. 3 2014 ipaper.ipapercms.dk/ DanskRideForbund/DRFSpot32014/   Pressemeddelelse: DRF    Foto: Peter Flarup og Calista E, Badminton 2014  