Ridesikkerhed - vejen til bedre resultater og større rideglæde
2013-05-17T11:00:05
Merete Stenner har en mission - "Jeg vil være med til at mindske antallet af hesterelaterede uheld og ulykker! Jeg tror på, at viden om hestens adfærd, motivationer og måde at lære på, kan være med til at gøre både ridningen og den daglige omgang med hestene sikrere, nemmere og sjovere. Derfor har jeg lavet et ridesikkerhedsforedrag, hvor jeg kommer omkring alle de ting, både i teorien og med masser af eksempler fra virkeligheden".  Som det netop har været fremme i medierne er antallet af rideulykker i stigning (www.dr.dk/Nyheder/Indland/2013/05/ 13/065225.htm), og en væsentlig årsag menes at være manglende kendskab til hestens adfærd og deraf følgende risikofaktorer og hensigtsmæssig håndtering. Dette stemmer desværre godt overens med Meretes erfaringer, og derfor besluttede hun i efteråret 2012 at lancere et foredrag om netop dette emne. Ridesikkerhedsforedraget er blevet taget rigtig godt imod, deltagerne skriver blandt andet: "Det er dejligt at høre en foredragsholder, der brænder for emnet", Brith "Passende med humor, og rar rummelighed, altid dejligt at mærke passionen", Maluna "Gode eksempler, der er til at forstå", Cecilie  For at kunne hjælpe flest mulige ryttere og heste har hun lanceret siden http://www.ridesikkerhed.dk hvor hun har samlet information om sit foredrag, samt forskellige faglige indlæg om træning, adfærd og sikkerhed.  Meretes baggrund er, udover at være inkarneret hestepige, en uddannelse som agronom og 5 år som lærer på Dalum landbrugsskole, hvor hun bl.a. har undervist i hestehold. Fra 2011-12 tog hun basisinstruktøruddannelsen fra Blue Berry Hill (http://www.blueberryhill.dk), og siden 1. september 2012 har hun været selvstændig rideunderviser og foredragsholder i sin virksomhed Røjlegaard - Hest og ridning, der har base i Nr. Søby midt på Fyn.  Meretes håb er at nå ud til til både store og små ryttere i klubber og stalde over hele landet og få spredt budskabet og dermed hjælpe til at få vendt ulykkesstatistikken, og samtidig gøre ridningen både nemmere og sjovere, og skåne heste og ryttere for mange af de konflikter og frustrationer, der kan opstå på grund af manglende viden hos rytterne.   Hvis du er interesseret i at se mere og måske foreslå din rideklub at få Merete ud, så kig forbi http://www.ridesikkerhed.dk og læs mere om foredraget. Meretes kontaktoplysninger står på siden.  JP-Photo.dk