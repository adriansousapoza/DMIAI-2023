Michellino hædret med fortjenstmedalje i guld
2014-04-12T18:01:35
  I forbindelse med dagens hingstefremvisning hos Helgstrand Dressage benyttede Dansk Varmblods avlsledelse lejligheden til fortjent at hædre Elitehingsten Michellino med Dansk Varmblods fortjenstmedalje i Guld. Hingsten blev fremvist ved hånd og han fremstod stadig ved godt mod og i særdeles god form trods sine efterhånden 23 år.   Michellino blev importeret til Danmark som 3-års for 20 år siden som en af de første hollandske importer. Han står som far til en perlerække af internationale Grand Prix heste med Mistral Højris som det absolutte flagskib. Yderligere kan bl.a.nævnes Guldmedaljehingsten Milan, My Lady, Mineur, Elmegaardens Marquis og Smeyers Molberg, der alle er danskavlede. Michellino har ligget så højt som på en fjerdeplads på ranglisten over de bedste dressuravlshingste og han ligger konsekvent i top ti - på trods af at han alle sine aktive år har været udstationeret i Danmark og her har stået til rådighed for danske hopper.    Præsentationen kan opleves eller genopleves på clipmyhorse.de       Michellino e. Michelangelo/ulft  