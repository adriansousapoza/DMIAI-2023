Frauke Schenzel gør det igen!
2013-02-23T17:50:09
Tyske Frauke har virkelig haft en forrygende World Cup, og hun tog velfortjent sejren i eftermiddagens V.1 A-finale.   Hendes karakterer med Tigull vom Kronshof i denne firgangsklasse er alle værd at fremhæve. Det er kun i skridten, hun ikke trækker minimum 8,0 fra mindst én dommer: Tølt 8,0 - 8,5 - 8,0 = 8,17Trav 8,5 - 8,5 - 8,0 = 8,33Skridt 7,0 - 7,0 - 7,0 = 7,00Galop 7,5 - 8,0 - 8,0 = 7,83Tølt 8,5 - 8,0 - 7,5 = 8,00   Frauke takkede og fremhævede til præmieoverrækkelsen publikum for at være et fantastisk publikum. Og hun har ret. Der findes ikke et publikum som det, vi er vidner til i Odense i disse dage. Rytterne får al den opbakning, de har fortjent - og mere til. Det er en fest at være i Arena Fyn i denne weekend!   Værd at fremhæve er også svenske Vignir Jónasson, der på Bragi frá Kópavogi fik hele 9,0 i galop fra det ene dommerpar. Samlet rakte det dog ikke til mere end en tredjeplads.   Se resultaterne her  cs-foto.dk  