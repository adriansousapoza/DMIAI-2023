Callaho's Benicio vinder 30-dages test i Schlieckau
2011-12-24T00:11:32
I et særdeles spændende felt sejrede Calloho's Benicio til hingstenes 30 dages test i Schlickau     Callaho's Benicio (Belissimo M/Velten Third) der allerede tidligere på året var overbevisende vinder af bundeschampionatet for 6 årige heste, beviste endnu engang sine overlegne kvaliteter ved at vinde 30 dages hingstematerialprøven i Schliekau med en imponerende score. Det blev til topkarakteren 10 hele 10 gange bl.a. for skridt, trav, galop samt arbejdsvillighed og 9,5 for temperament. Slutkarakteren lød på samlet 9.14 point i behørig afstand til konkurrenterne. Se video fra Bundeschampionatet her.   Placeret som nummer to blev den 3-årige kattesmidige hingst Lemony's Nicket (Londonderry/Weltmeyer). Sin unge alder til trods kommer han ligeledes med overbevisende resultater i bagagen, idet han er bundeschampion for 3-årige rideheste 2011 i Hannover. Han blev efterfølgende solgt til Harmony Sporthorses i USA for hele 900.000 euro på eliteauktion i Verden. Han opnåede et samlet resultat på 8.84 point med gangartskarakterer mellem 9,5 og 10. Se video af hingsten her.   Foundation (tidligere Für Drei) efter Fidertanz/De Vito, der ejes af Katrinelund, Priess Stutteri og Paul Schockemöhle i fællesskab, sluttede som nummer tre med samlet 8.13 point. Se video her   Se de samlede resultater her      