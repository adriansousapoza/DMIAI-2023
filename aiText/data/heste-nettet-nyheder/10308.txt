Global Dressage Forum 2014 til Blue Hors
2013-10-30T19:50:05
I 2014 bliver det de helt nye ride- og træningsfaciliteter på Blue Hors, der kommer til at danne rammerne om Global Dressage Forum, når værtsskabet for en stund flytter fra det hollandske Academy Bartels til Randbøl.   Dette års Global Dressage Forum er netop afsluttet hos Academy Bartels, og i går kunne Hende Kongelige Højhed Prinsesse Benedikte, i sin egenskab af præsident for Global Dressage Foundation, så løfte sløret for nyheden om, at Global Dressage Forum næste år flytter til Danmark. - Vi hedder jo Global Dressage Forum, og tanken er, at forummet i fremtiden skal afholdes på skift i Holland og Danmark, fortale Prinsesse Benedikte.   I forbindelse med EM i Herning i august var Hende Kongelig Højhed Prinsesse Benedikte og familien Bartels på besøg på Blue Hors, og her kunne de bl.a. opleve de nye faciliteter vi nu råder over, bl.a. den imponerende opvisningshal. - De så de nye faciliteter, og blev ret hurtige enige om, at det kunne være fantastisk at afholde arrangementet her, forklarer Esben Møller.   Og vi glæder os til at være værter for Global Dressage Forum 2014: - Det er selvfølgelig en rigtig stor opgave, men den slags er vi jo vant til. Det er en fantastisk mulighed for danskere med et stor hjerte for dressuren, at opleve et arrangement som det her på dansk grund, siger Esben Møller. Global Dressage Forum 2014 afholdes hos Blue Hors fra den 20.-21. oktober 2014. Det er planen at GDF herefter skal afholdes hvert andet år i Holland hos Bartels Academy, og hvert andet år et nyt sted.   Siden det første Global Dressage Forum i 2001 har dressursportens topryttere, trænere, officials og dressur entusiaster generelt mødtes ved den årlige konference og debatteret, diskuteret og lyttet til indlæg og clinics om alt fra praktiske træningsmetoder for både hest og rytter til den nye forskning og viden indenfor sundhed, træning, fodring osv. I årenes løb har verdensstjerne som Anky van Grunsven , Kyra Kyrklund , Ulla Salzgeber , Jan Brink, Johann Hinnemann , Monica og George Theodorescu , Hubertus Schmidt, Edward Gal , Nathalie zu Sayn Wittgenstein , Stephen Peters , Carl Hester og mange andre givet et indblik i deres træningsmetoder og -filosofi.   Kilde: Bluehors.dk  