Første dags dressur afviklet ved EM for ponyer i military
2016-08-18T23:05:52
Ved EM for ponyer på Vilhelmsborg er military for alvor skudt i gang i dag. Første halvdel af ekvipagerne har redet dressur og tyskerne har lagt sig stærkt i toppen. Anna Lena Schaaf på Pearl 98 ligger foreløbigt på førstepladsen med 41,4 straf, hun rider også på det førende tyske hold. På andenpladsen finder vi endnu en tysker, Linn Sophie Mauchert på Prins Maestro, som rider med i den individuelle konkurrence. De har opnået 44,3 straf. På tredjepladsen har Belgien sneget sig ind i form af en individuel rytter Zoe Vermoortele på Pahunto den Tip med 45,5 straf.   I holdkonkurrencen er det Tyskland der fører med 88,4 straf. Belgien ligger toer med 102,4 straf. På tredjepladsen er det Storbritannien med 104,3 straf.   Eneste dansker til start er Julie Müller på Sissi DK Tento. Hun har redet med 60,6 og ligger foreløbigt nummer 22.   I morgen afvikles anden afdeling af dressuren før det lørdag går løs i terrænet.  