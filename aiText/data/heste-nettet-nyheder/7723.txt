Tysk sejr og dansk toppræstation
2011-05-21T13:47:07
Unge danske Jill Thomassen leverede for få øjeblikke et af sin endnu unge karrieres absolutte højdepunkter, da hun på den 16-årige Midt-West Ibi-Light red sig ind på andenpladsen i den 1.45m store Engerupgaard Cup ved det firestjernede CSIO i Bernstorffsparken. Det var blot få hundrededele af et sekund der skilte Jill og Cherie (DV e. Midt-West Ibi-Light/Lagano/Herzog avlet af Davse Grahl-Madsen) fra den førsteplacerede tyske toprytter Alois Pollmann-Schweckhorst på Cesanna (Old. e. Cento/Centauer Z) som red i tiden 35,17 sek. mod Jills 35,21 sek.  Alois Pollmann-Schweckhorst og Cesanna. Foto: JP-Photo.dk Tredjepladsen indtog tyske Holger Wulschner på den enormt velspringende Calido I-søn Casario mens Joelle Cairashi-Dagut og La Gioconda (Old. e. Landgold) måtte tage til takke med 4. pladsen.  Christiane Tetzlaff og Womack van't oud Vliegveld. Foto: JP-Photo.dk Den danske juniorrytter Christiane Tetzlaff stod også for en af dagens mere bemærkelsesværdige præstationer ved at placere sig på 8. pladsen efter to overlegne og fejlfrie runder i den hårde konkurrence. Christiane red den 12-årige Womack van't oud Vliegveld (BWP e. Clinton).