Vidunder Valegro tager vm guld
2014-08-27T22:45:33
  Charlotte Dujardin og Valegro kunne føje Verdensmester til deres liste over mesterskabssejre efter dagens Grand Prix Special, hvor de tog guldet med en samlet score på hele 86,120 pct - på trods af flere fejl i dagens program. I fraværet af Isabel Werth og Bella Rose kunne tyske Helen Langenhanenberg og Damon Hill danse sig til en sikker sølvmedalje med 84,468, mens landsmanden Kristina Sprehe og Desperados tog bronze med 79,782   Anna Kasprzak og Donnperignon avancerede i dag til en flot 7.plads med samlet 77,269 pct på trods af en fejlridning.   Med 75,40 pct og en placering som nr. 14 lykkedes det også Prinsesse Nathalie at ride Digby til en sidste mesterskabsfinale, idet hesten bliver pensioneret efter dette mesterskab. Digby har de sidste mange år været Nathalies tro følgesvend ved de store mesterskaber, hvor han på flotteste vis hvert eneste år siden 2008 har været kvalificeret til samtlige finaler. En helt særlig præstation og dejligt at han kan slutte sin karriere med endnu en finalekvalifikation.   Se resultat fra mesterskabet her . De 15 bedste er kvalificeret til fredagens kürfinale.  