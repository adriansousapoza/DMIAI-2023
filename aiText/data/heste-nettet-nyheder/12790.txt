Fiona Bigwoods Atteruppgaards Orthilia solgt til Agnete Kirk
2017-02-02T19:45:53
Fiona Bigwoods OL hest Atterupgaards Orthilia er solgt til danske Agnete Kirk Thinggaard som forlyder allerede at være flyttet fra Storbritannien tilbage til Danmark, hvor hesten DV hesten oprindeligt kom fra   Der har I lang tid svirret rygter om hvorvidt Fiona Bigwoods OL hest, den danskavlede Atterupgaards Orthilia var ved at blive solgt. De samme rygter er flere gange blevet tilbagevist. Men der har tilsyneladende alligevel været noget om snakken, for nu meddeles det at hesten er solgt.   Her til aften har det britiske magasin Horse & Hound, kunne bekræfte salget af OL hesten, der tilsyladende er tilbage igen i Danmark. Atterupgaards Orthilia, skal nemlig være blevet solgt til danske Agnete Kirk Thinggaard, som fremadrettet selv vil ride hesten.   Tildelt æren for at få Fiona tilbage i sporten Efter Sølvmedaljen i Rio, tildelte den brittiske toprytter Fiona Bigwood hendes hest Atterupgaards Orthilia æren for hendes come-back til ridningen efter hendes meget alvorlige hesteulykke i april 2014, hvor rytteren bl.a. led en skade på hovedet.   Fiona Bigwood, der er gift med den danske dressurrytter Anders Dahl har siden konkurreret med en klap foran det ene øje for at hindre forstyrrelsen af det dobbelt-syn hun har pådraget sig, som en af følgerne fra ulykken.   Fiona Bigwood of Atterupgaards Orthilia var efterfølgende på det Brittiske dressurlandshold sammen og deltog ved de europæiske mesterskaber i 2015 i Aachen i Tyskland og tillige i Rio i sommeren 2016.   Ingen ny tophest Fiona Bigwood og Anders Dahl har fornylig investeret i en ny stor tidligere kongeligt eget ejendom, de vil omdanne til nyt ridecenter. Parret har en del lovende ungheste i stalden, men Fiona forventes ikke at ville konkurrere på topniveau i en periode fremadrettet. Dette vil givetvis give plads til en ny rytter på det britiske landshold.   Det er ikke lykkedes Heste-Nettet, her til aften, at få bekræftet Agnete Kirk Thinggaards køb af Atterupgaards Orthilia.      Fiona Bigwood på Atterupgaards Orthilia ved FEI Europamesterskaberne i Aachen, Tyskland i august 2015.  