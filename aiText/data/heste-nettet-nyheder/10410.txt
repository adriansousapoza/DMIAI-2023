Nye sko giver asymmetri
2014-01-11T12:30:35
Står du umiddelbart for at skulle til et vigtigt stævne eller til kåring med din hest, er det formentlig ikke optimalt, at vente til sidste øjeblik, for at få beskåret og lagt nye sko på hesten. Ny forskning viser nemlig, at heste udviser asymmetri i bevægelsen efter skoning.   Heste skoes regelmæssigt for at beskytte hovene mod overdreven slitage, men det har hidtil været uklart, om de handlinger der er forbundet med skoning i sig selv påvirker bevægelsessymmetrien. Derfor satte en gruppe forskere sig for at undersøge om dette var tilfældet. Forskningsstudiet fandt, at mens rutinemæssig skoning havde ringe indflydelse på hestenes overordnede bevægelsesmønster, så viser heste nogen asymmetri i bevægelsen før og efter at hesten får nye sko på. Forsøgets metode I forsøget deltog 30 sports heste i alderen 4 til 21 år, og de blev skoet med 2-3 ugers intervaller. Forskerne undersøgte hestene ved hjælp af gangartsanalysesoftware og markører påsat mankepartiet og lænden i 4 forskellige stadier: 1) med de gamle sko på, 2) efter de game sko blev fjernet, 3) efter beskæring og 4) efter de nye sko blev påsat. De fire målinger blev herefter sammenlignet via et computerprogram. Resultaterne Resultaterne afslørede ingen markante forskelle var i de forskellige faser i bevægelsessymmetrien mellem hestens hoved og bækkenparti. Resultatet af undersøgelsen viste derimod, at der var markante forskelle før og efter at hestene fik nye sko på, i bevægelsessymmetrien i området omkring hestens bækken, således at hesten bevægede sig mere asymmetrisk, i dette område efter at den fik påsat nye sko. Forskernes konklusion Forskerne konkluderede på denne baggrund, at mens beskæring og skoning generelt har ringe indflydelse på den overordnede bevægelsessymmetri, er der lokale forskydninger i bevægelsen før og efter skoning, der kan have indflydelse på hestens bevægelsesmønster. Ifølge forskerne understreger det betydningen i, at undersøge hvor sensitiv hesten er overfor disse forskydninger og hvor specifikke de er koncentreret om bestemte punkter, for at undersøge sammenhængene til evt. underliggende haltheder eller såfremt hesten virker utaktet.  Forskerne mener dog ikke, på baggrund af de foreliggende resultater, at undersøgelsen bør få betydning for, hvorvidt hesteejerne vælger at lade deres heste sko eller ej - mere forskning på området er nødvendig først, man kan muligvis føre til fremtidige justeringer i anbefalingerne.   Afledte betragtninger Forskningsstudiet er interessant, ud fra betragtningen om, at det i Danmark er udbredt praksis, at der kan gå op mod 6-8 uger mellem beskæring og påsætning af nye sko. Det er derfor tankevækkende, og ud fra forskningsstudiet helt forventeligt, at man ved at anlægge samme undersøgelsesmetode på heste med længere beskæringsintervaller, vi finde asymmetri i hestens bevægelsesmønster der er langt mere markante end dem forskerne her har fundet.  Indtil der foreligger flere forskningsresultater, kunne det pege på at man bør tage følgende forholdsregler, såfremt hesten skal præstere eller fremvise gangarter på højt plan, og man vil sikre sig for at den ikke skal have et asymmetrisk gangartsmønster.    Undlad for lange intervaller for beskæring og påsætning af nye sko Planlæg beskæring og skoning mellem vigtige stævner eller fremvisninger    Forsidefoto: Anne M. Eberhardt