Ændringer til championaterne i 2017
2016-09-06T14:10:53
Hovedbestyrelsen har netop annonceret, at der kommer nye ændringer i reglerne for Unghestechampionaterne for dressurheste. Regelændringerne træder i kraft fra næste år, 2017   Det oplyses bl.a. at ændringerne omfatter følgende: På første dagen rides hestene af egen rytter i en indledende runde, hvor der rides i hold á 3 heste efter anvisning. Der gives karakterer for skridt, trav og galop, hvilket vægter 18% i det endelige resultat På anden dagen rides FEI indledende 5-års program med egen rytter. Der gives karakterer for skridt, trav, galop, ridelighed og kapacitet, hvilket vægter 42% i det endelige resultat. De bedste 24 heste kvalificerer sig til en fremmedryttertest. Her gives karakterer for ridelighed og kapacitet, hvilket vægter 40% i det endelige resultat De heste, der ikke kvalificerer sig til fremmedryttertesten, indgår ikke i den endelige placeringsrækkefølge. De får i beregningsprogrammet overført kapacitets- og ridelighedskaraktererne med egen rytter. Klik her og se propositionerne for Unghestechampionatet 2017   Kilde: Dansk Varmblod     