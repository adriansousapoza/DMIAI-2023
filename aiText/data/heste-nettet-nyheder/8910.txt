Resultater fra det sjællandske St. Bededags stævne
2012-05-13T11:19:12
Den 4. og 5. maj 2012 blev der afholdt det sjællandske St. Bededags stævne på Hedeland.   Den første dag red rytterne udtagelser og på andendagen var det finaledag.   Hedeland var igen godt besøgt af både ryttere, hjælpere, dommere og publikum, som alle var med til at gøre begge dage til nogle gode stævnedage. Der blev udvist godt horsemanship, pæn ridning og få gule og røde kort blev uddelt.   Dommerne var: Anja Fabrin, Thor Hansen, Ole Olsdal, Charlotte Helsøe og Pia Andreasson.   Hedelands baneanlæg har en frivillig gruppe, som sørger for at vedligeholde baner og områder og til DM sidste år blev der lagt mange timer og penge i anlægget, som nu ovenpå vinteren stod helt klar til det sjællandske bededagsstævne, men hvor der også om få måneder skal afholdes DM igen.   Der var salgsboder og god mad at købe til stævnet.   Mange af rytterne kom hjem med flotte kvalifikationer, bla. til Ishesteligaen og til DM.   3 lokalklubber stod som arrangører af stævnet, og alle resultater kan læses på én af arrangørernes hjemmeside: www.thor-klubben.dk   Foto: Julie Clauding