Anna Zibrandtsen i spidsen for DRF-mesterskabet i dressur for juniorer
2012-06-01T00:39:41
Torsdag eftermiddag indtog de danske juniorryttere dressurbanen på Broholm for at ride 1. afdeling af DRF-mesterskabet 2012. Det blev Anna Zibrandtsen (BRO) på Capriciella, der leverede dagens bedste program og dermed lagde sig i spidsen af mesterskabsdysten. 2. afdeling rides fredag, og 3. og sidste afdeling rides lørdag ved det store mesterskabsstævne på Broholm, hvor også DM i dressur for seniorer, DM i paradressur og DRF-mesterskaberne i dressur for ungryttere og U25 afvikles. 1. afdeling af DRF-mesterskabet for juniorer var sponsoreret af Dansk Varmblod.   Anna Zibrandtsen sejrer i 1. afdeling af juniormesterskabet Der blev vist dressur i høj klasse på banerne i Broholms smukke slotspark, da 1. afdeling i juniorernes mesterskab blev afviklet torsdag eftermiddag. Anna Zibrandtsen på Capriciella høstede dommernes højeste point og vandt klassen med 72,34 %. Dermed ligger ekvipagen også i spidsen for mesterskabet, der samlet afgøres over tre afdelinger. 2. afdeling afvikles fredag fra kl. 15.55, mens 3. afdeling rides i kür og afvikles lørdag fra kl. 9.00.   Tæt løb efter 1. afdeling Det blev Mille Larsen Warncke (RESR) på Langkjærgaards Donna Fetti, der med 71,89 % sikrede sig 2. pladsen i klassen og dermed også i mesterskabskampen. 3 pladsen gik til Pernille Teidor Olesen (HRK) og Don Dino, der leverede et flot program til 70,27 %.   Danmarks bedste dressurryttere dyster om mesterskaber på Broholm DRF-mesterskabet for juniorer afvikles ved det traditionsrige DM-stævne på Broholm. Det er 9. gang, at DM i dressur afvikles i de smukke omgivelser på Broholm Slot i Gudme, og stævnet er i år større end nogensinde. De fem mesterskaber afvikles i dagene fra den 31. maj til den 3. juni, og for seniorerne i dressur og paradressurrytterne er det ikke kun mesterskabstitlen, der er på spil. Landstrænerne står klar på sidelinjen og følge rytterne nøje, idet rytterne i bruttogrupperne også kæmper om en plads på de danske landhold, der skal repræsentere Danmark ved OL og PL i London senere på året. Dansk Ride Forbunds protektor HKH Prinsesse Benedikte overrækker præmier i mesterskaberne.   Program: DM i dressur, DM i paradressur, DRF-mesterskaberne for junior, ungrytter og U25 og Bundgaard Byg Cup   Torsdag den 31. maj 12.30 DRF-mesterskabet for juniorer (1. afdeling) 16.45 DRF-mesterskabet for ungryttere (1. afdeling)   Fredag den 1. juni 12.25 Basisbank DM i paradressur, individuelt (grad IA) 12.35 Basisbank DM i paradressur, individuelt (grad IB) 12.45 Basisbank DM i paradressur, individuelt (grad II) 13.05 Basisbank DM i paradressur, individuelt (grad III) 14.15 Basisbank DM i paradressur, individuelt (grad IV) 14.25 DRF-mesterskabet for ungryttere (2. afdeling) 15.55 DRF-mesterskabet for juniorer (2. afdeling) 16.00 DRF-mesterskabet for U25 (1. afdeling) 17.00 Gorrissen Federspiel DM i dressur, Grand Prix (1. afdeling)   Lørdag den 2. juni 08.00 DRF-mesterskabet for U25 (2. afdeling) 09.00 DRF-mesterskabet for juniorer, kür (3. afdeling) 11.55 Bundgaard Byg Cup, Intermediaire I 12.00 Gorrissen Federspiel DM i dressur, Grand Prix Special (2. afdeling) 16.00 Basisbank DM i paradressur, kür (grad IV) 17.35 Basisbank DM i paradressur, kür, (grad IA) 17.45 Basisbank DM i paradressur, kür (grad IB) 17.55 Basisbank DM i paradressur, kür (grad II) 18.15 Basisbank DM i paradressur, kür (grad III)   Søndag den 31. juli 08.00 DRF-mesterskabt for ungryttere, kür (3. afdeling) 10.40 Bundgaard Byg Cup, Intermediaire I kür 14.00 DRF-mesterskabet for U25 (3. afdeling) 15.00 Gorrissen Federspiel DM i dressur, Grand Prix Kür (3. afdeling)   Programmet er foreløbigt, og der kan forekomme ændringer. Se det fulde program på Broholm Rideklubs hjemmeside.   Broholm Rideklub   DRF Live   Kilde: DRF  Anna Zibrandtsen´og Capriciella (Arkivfoto: JP-Photo)