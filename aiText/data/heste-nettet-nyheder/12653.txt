Caroline har mistet sin Leon
2016-12-16T08:56:34
Leon der har været paradressurrytter Caroline Cecilie Nielsens tro følgesvend de senere år, og den hest med hvem hun har skabt flotte nationale og internationale resultater. Leons kroniske ledgigt kunne desværre ikke længere behandles, således at han kunne fungere uden smerter og han blev aflivet i mandags   Plaget af gigt Caroline Cecilie Nielsen tog i mandags den hårde beslutning at aflive sin makker og tro følgesvend gennem 6 år, hendes dressurhest Leon. Leon havde længe haft problemer med gigt i benene. Gigten har dog kunne holdes nede af regelmæssige IRAP behandlinger på det højre bagben.   En svær beslutning Dyrlægerne kunne for kort tid siden konstatere, at behandlerne ikke længere hjalp Leon, og Caroline måtte derfor sande at han ikke længere kunne rides uden konstante smerter i koden på det problematiske bagben. Selvom aflivning var en svær beslutning, var det en naturlig konsekvens af dyrlægernes dom og den bedste udgang for Leon. Caroline og hendes familie sagde farvel til Leon i mandags.   Makkerparet Caroline og Leon Caroline og Leon dannet par siden 2011. Makkerskabet har ført til medaljer ved både de danske og nordiske mesterskaber, og parret har også deltaget ved EM, VM og OL, hvor de bl.a. blev nummer fem i paradressuren i sommers i Rio.   Carolines fremtidsplaner Afskeden med Leon har imidlertid ikke sat en stopper for Carolines ambitioner. Hun indleder nu jagten på at finde en ny stjerne, som kan gøre sig gældende ved OL i Tokyo i 2020. Det skal imidlertid være en hest der forstår det handicap hun har, og det er ikke nødvendigvis en nem opgave, at finde den rigtige hest. Caroline har spastisk lammelse, der gør at hun ikke har fuld kontrol over sin venstre side og derfor er klassificeret som grad II-rytter.      Leon og Caroline Cecilie Nielsen