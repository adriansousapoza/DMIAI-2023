Regn og torden truer VM i Berlin
2013-08-08T12:15:42
I øjeblikket oplever publikum, ryttere, heste og arrangører et lidt anderledes VM for Islandske heste i Berlin, da regn og torden truer, således at klasser må udsættes og publikum ikke må opholde sig på tribunepladserne men har taget opstilling på passporet til de klasser som rides imellem ophold i bygerne. Det giver selvfølgelig nogle ændringer i tidsplanen og store udfordringer for alle, men det tages med et smil og publikum finder ly når regnen siler ned.  Dagens kåringer blev derfor udsat pga. vejret og startede først kl. 10.00 og fremvisning af 7-års hingste er udsat til senere i dag torsdag.  Formiddagens kåringer hvor vi har danske heste med: Gruppen starter kl. 10.00 Ljosi fra Bispegården Gruppen starter kl. 10.20 Viðar fra Guldbæk  Dagens udtagelse i 5-gang med de danske ryttere: Rebekka Hyædgaard & Dans frá Seljabrekku (gruppe 1) Frederik Rydstrøm & Hrekkur från Hålåsen (gruppe 1) Caroline Storch & Bóndi frá Ásgeirsbrekku (gruppe 3) Anne Sofie Nielsen & Örn frá Efri-Genishólum (gruppe 3) Julie Christiansen & Straumur frá Seljabrekku (gruppe 4) Samantha Leidesdorff & Farsæll vom Hrafnsholt (gruppe 5)  Rebekka har lige redet og fik 1,70 (3x rødekort, pga. hun ikke fik vendt i tide på kortsiden) - rigtig ærgeligt for Rebekka, men vi håber selvfølgelig at de øvrige danske ryttere får nogle gode karakterer og kommer til at ligge i toppen og komme videre til A-finalen.  Resultater fra udtagelsen 4-gang tirsdag: Nr. 03 Isabelle Felsum & Viktor fra Diisa Nr. 13 Thomas Rørvang & Ylur frá Hvítanesi - Nr. 2 blandt ungryttere Nr. 33 Sofie Panduro & Hreinn frá Votmúla Nr. 39 Caroline Poulsen & Helgi frá Stafholti   Foreløbige resultater fra gårsdagens kåringer Vigdís fra Gultentorp byg. 8,25 Rid. 7,99. Total 8,10? Odda fra Gultentorp byg. 8,31 Rid. 8,20. Total 8,24   Flere opdateringer følger fra VM i Berlin, når vejret ellers tillader at klasserne afvikles.   Der kan også følges med på http://www.worldfengur.com   Forsidefoto: Isabelle Felsum & Viktor fra Diisa. Arkivfoto, JP-Photo.dk