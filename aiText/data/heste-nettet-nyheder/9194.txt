Guldregn ved seniorernes NM i military
2012-07-15T20:53:00
Seniorerne sikrede sig både hold- og individuelt guld ved NM i military i Starum i Norge, og det blev desuden til flere flotte individuelle resultater.   Individuelt guld til Hastrup Mia Hastrup og Odin lagde sig i front allerede efter dressuren, og holdt flot denne placering gennem alle tre discipliner. Det blev således guld til Mia og Odin, og også sølvet gik til en dansk ekvipage, nemlig Louise Nielsen med Hooker Skovgaard. Siret Saks med Wiplala S fra Estland tog individuelt bronze. De to øvrige danske ekvipager i mesterskabet, Hanne Wind Ramsgaard med Vestervangs Arami og Vicky Mathiesen med Dejó, endte på hhv. 4.- og 5.-pladsen, og alle fire danske ekvipager ligger således i top-fem.   Danskerne helt suveræne i holdkonkurrencen Det danske seniorhold førte holdkonkurrencen fra start til slut, og det endte med en meget overbevisende sejr til holdet. Guldholdet endte samlet på 171,7 strafpoint, og havde således et meget stort forspring til Finland, der vandt sølv med samlet 217,0 strafpoint. Bronzemedaljerne gik til Sverige med samlet 234,0 strafpoint. Det danske landshold bestod af Mia Hastrup og Odin, Hanne Wind Ramsgaard og Vestervangs Arami, Louise Nielsen og Hooker Skovgård samt Vicky Mathiesen og Dejó.     Billeder følger     Forsidebillede: Arkivfoto, JP-photo