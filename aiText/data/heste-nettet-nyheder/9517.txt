Den tyske oldenburgerkollektion er nu online
2012-10-30T13:50:11
  Kollektion af de unge dressur- og springbetonede hingste udvalgt til oldenburgerhingstekåringen i Vechta den 21. - 24. november er nu præsenteret online med afstamning, billeder og video  Dressurkollektionen har flere danske islæt idet der bl.a. fremstilles to DV-registrede hingste: en Blue Hors Zack/Blue Hors Hertug-søn samt en Wilkens/Zardin Firfod-søn. Desuden fremstiller Blue Hors to spændende hingste begge trukket på helsøstre til Don Schufro. Den ene der efter Blue Hors Romanov er trukket på samme hoppe som præmiehingsten Blue Hors Zatchmo og den anden, der efter Vivaldi er trukket på Blue Hors' egen Don Schufro-søster Fabina. Den i DV kårede Sir Donnerhall II, der under Thomas Sigtenbjerggård opnåede en bronzemedalje til UVM i Verden i år, har flere afkom med fra sin første årgang og den delvist danskejede Fürstenball har ligeledes en søn med i kollektionen.     Se dressurkollektionen her Se springkollektionen her            