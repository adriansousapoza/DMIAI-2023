Belinda Barker laver hattrick!
2011-03-05T17:00:39
Den unge men internationalt allerede ret bevandrede rytter, Rikke Belinda Barker har stor succes ved det internationale stævne i Bremen denne weekend. På den 15-årige holstenerhoppe Olympic Z (e. Cassini I) sejrede Rikke i 2 af de 3 afdelinger af Escon Spring Club - Medium Tour over forhindringer på 1.35m i højden, mens hun på Oh La'la (Rheinl. e. Orlando/Lancer II) tog sejren i den 3. Danske Nadja Kristoffersen var også til start i klasserne hvor hun opnåede placeringer som nr. 5 og 7 på Indigo (SF e. Paladin des Ifs/Kuoglof II) og endelig i den 3. afdeling som nummer 4 på Cartaro (Holst. e. Carthago/Cor de la Bryére). I Escon Spring Clup - Large Tour placerede Nadja Kristoffersen torsdag Cartaro på en 8. plads. Danske Anne Troensegaard stillede også til start i Bremen, dog uden forhindringer på banen. På Seduc (DV e. Induc/Go On Then XX/Solist opdrættet af Thorvald Axelgaard) red Anne sig ind som nummer 11 i en Grand Prix denne formiddag. Anne og Seducs ridt blev belønnet med 64,532%. Klassen blev vundet af belgiske Vicky Smits-Vanderhasselt på Daianira van de Helle (Hann. e. Dream of Glory/Ritual) med 70,44% foran tyske Ellen Schulten-Baumer på River of Joy (Hann. e. Ravallo/Cavalier) med 70,4%. Den danskopdrættede Cosmopolitan CC e. Cornetto indtog klassens 4. plads under tyske Christine Eglinski med 68,70%. Følg stævnets resultater i dette link