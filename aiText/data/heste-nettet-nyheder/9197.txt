6. plads til Anna Zibrandtsen ved EM
2012-07-16T15:47:31
Tre danske juniorekvipager var søndag på banen i küren ved EM i dressur for juniorer i Bern. Bedste danske resultat blev en 6. plads til Anna Zibrandtsen, mens Mille Larsen Warncke blev nr. 9 og Cecilie Lyndrup blev nr. 10. De danske dressurlandshold og talentarbejdet i dressur er sponsoreret af First Horse Hesteforsikring.   Anna Zibrandtsen bedste dansker i küren Med en flot kür til 75,550 % blev Anna Zibrandtsen og Capriciella søndag placeret som nr. 6 i küren ved EM. Mille Larsen Warncke og Langkjærgaards Donna Fetti red en kür til 72,400 %, hvilket gav en 9. plads, mens Cecilie Lyndrup og Lambada blev nr. 10 med 70,475 %. EM-guldet gik til Dana van Lierop fra Holland på Dj Tiesto med 81,150 %, mens sølvet gik til Vivian Scheve fra Tyskland på Bellheim med 78,350 %. Tyske Vivien Niemann på Wirsol's Cipoloni fik bronze med 78,250 %.   EM-bronze til landsholdet Torsdag kunne de danske juniorryttere fejre, at de havde fået EM-bronze i holdkonkurrencen. Guldet gik til Holland, mens Tyskland fik sølv. Søndag eftermiddag afgøres ungrytternes EM-klasse i kür.   Kilde: DRF  Anna Zibrandtsen og Capriciella (Arkivfoto: JP-Photo)