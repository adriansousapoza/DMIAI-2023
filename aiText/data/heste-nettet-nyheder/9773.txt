Hingstevalg til tidligere tophopper
2013-02-26T18:04:49
    To spændende tophopper vil fremover fungere som avlshopper og ejerne har fortaget hingstevalg   Imke Schellekens-Bartels tidligere tophest, den nu 19-årige hannoveranerhoppe Sunrise, vil blive sat i fol ved De Niro (Donnerhall/Akzent II). De Niro var repræsenteret med hele 6 afkom ved OL i London og han fører i øjeblikket WBFSH-ranglisten over mest succesfulde faderhingste i dressur. Sunrise, der er efter Singular Joter/Werther, blev pensioneret sidste år efter en lang og succesfuld karriere i sporten hvor hun i en årrække var en fast bestanddel af del hollandske landshold. Ekvipagen repræsenterede Holland ved både WEG i 2006 og i 2010, ved EM i 2007 og 2009, og deltog desuden ved OL i 2008.     Endnu en tophoppe, den nyligt pensionerede Sisther De Jeu e. Gribaldi/Amor, kan se frem til en fremtid som avlshoppe. Hoppen, der blev redet af Edward Gal, ejes af Emmy de Jeu, hvis førstevalg til hoppen er blevet den imposante og særdeles velgående PAVO-cup vinder Charmeur e. Florencio/Jazz. Et super spændende valg, men også en fin gestus til de legendariske hollandske avlere Huub og Tiny van Helvoir, der ikke blot har avlet Sisther de Jeu, men også står som opdrætter af Charmeur - og i øvrigt også Jazz          Sisther de Jeu og Edward Gal