Mellemrunderesultat for lørdag i DRF championatet
2016-09-24T19:39:02
I dag afvikledes de tre første tre unghesteklasser i mellemrunden i DRF Unghestechampionat - henholdsvis for 4-års klassen i Billund i Vest og 5-års og 6-års klassen på Heslegård i Øst   4-års mellemrunde i Billund Billund Sportsrideklub lægger grund til mellemrunde Vest for DRF championaterne og lagde fra morgenstunden ud med 4-års klassen. Vinder af klassen blev hesten Zancor e. Blue Hors Zack/Solos Landwind med et samlet resultat på 8,960 point. Zancor blev redet af beriderelev Søren Wind fra Helgstrand Dressage, og hesten opnåede blandt andet karakteren 9,5 for en stor fremadgribende galop. På andenpladsen kom Sarcander e. St. Moritz Junior/BH Don Schufro, redet af Blue Hors-berideren, Daniel Bachmann Andersen. De opnåede et samlet resultat på 8,880 point, og hesten fik blandt andet et 9-tal for sin travbevægelse.Tredjepladsen blev indtaget af Carlos e. Blue Hors Romanov/BH Cavan, der blev redet af Tanja Rusovic med en samlet resultat på 8.840 og bl.a. to 9-taller for skridt- og travbevægelse.   Link til øvrige resultater og de enkelte karakterer fra Billund her   6-års mellemrunde på Heslegård   Startsskuddet til 6-års klassen i Øst gik på Heslegård i nordsjælland tidligt på eftermiddagen lørdag og klassen sluttede kl. 16.35. Der var ialt 11 6-års heste til start i klassen.   Sejren gik til Bohemian e. Bordeaux/Samarant, med ikke mindre end Cathrine Dufour i sadlen, der med en karakter på 9,0 i kapacitet opnåede klassens højeste score på ialt 8,680. På andenpladsen kom Filius Fidentius, der er efter Fürstenball/Andiamo og havde Ditte Himmelstrup Madsen i sadlen. Et ridt til en samlet karakter på 8,540. Endnu et Fürstenball afkom sikrede sig tredjepladsen i klassen nemlig Fürstenblick, der har med Bernstein som morfar. Hesten blev redet af Jan Møller Christensen. Ekvipagen opnåede en samlet karakter på 8,400.   De samlede placeringer i klassen og de enkelte karakterer kan ses her   5-års mellemrunde på Heslegård   Efter 6-års klassen på Heslegård var det tid til 5-års klassen. Her var der 13 heste til start.   Vinder blev hesten Ampemento e. Ampere/Sir Oldenburg, der blev redet af Jacob Nørby Sørensen. Ialt fik ekvipagen 8.540, og blev blandt andet belønnet med et 9 tal for galoppen. Andenpladsen gik til hoppen Atterupgaards Mahonia, e. stedinger/Lord Sinclair, redet af Seina Hundstuen Solberg. Det er en meget udtryksfuld og velgående hest med en trav, helt i særklasse. Hoppen blev da også belønnet med 9,5 for trav og hermed dagens højeste enkelte karakter og det indkasserede ekvipagen en samlet karakter på 8.420, som de hermed hjemtog andenpladsen med. Tredjepladsen, blev indtaget af endnu en Atterupgaardhest, nemlig Atterupgaards Kingston, e. Krack C/De Niro, der blev redet af Annitta Duus. Ekvipagen fik en samlet karakter på 8,260.   De samlede placeringer i klassen og de enkelte karakterer kan ses her   De sidste mellemrundeklasser i morgen Søndag Spændingen om hvem der kommer med til finalerne, udløses i morgen søndag.   I morgen gælder det det sidste klasser i mellemrunden, hvor rollerne mellem Øst og Vest byttes om. Her starter nemlig 5-års og 6-års hestene i Billund, mens det er de 4-åriges tur til at starte på Heslegård på nordsjælland.      Atterupgaards Mahonia, e. stedinger/Lord Sinclair, redet af Seina Hundstuen Solberg, blev belønnet med 9,5 for sin trav og endte på en andenplads i mellemrunden for 5-års heste på Heslegård i Øst. (forsidefoto: Tine Lessél)  