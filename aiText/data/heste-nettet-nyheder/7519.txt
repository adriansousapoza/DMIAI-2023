Seks ud af fem stjerner til DV's gallashow
2011-03-13T01:53:00
Det må siges at Dansk Varmblod i år har formodet at sammensætte et gallashow så spektakulært at strømmen af rosende ord næsten er ustoppelig. Med hjælp fra Team Easy On, Esben Pretzman og Rune Tolsgaard, blev publikum på yderst humoristisk vis ledt gennem en perlerække af underholdende indslag. Til lyden af Copenhagen Drummers blev gallashowet startet, men det var ikke den eneste store musikalske oplevelse der var i vente. Publikum fik lov at opleve lusitano heste til tonerne af Sanne Salomonsens musik, der var dressur i verdensklasse da Edward Gal red hingsten Voice til af violin musik spillet af Kim Sjøgren og ikke mindst fik hestesporten sin helt egen sang skrevet af Team Easy On.  Foto: Per Torp Det var i år en fornøjelse at se så mange DV heste deltage i gallashowet. Der var både humoristiske og smukke dressur indslag og springhestene gav den gas i en kostume S-springklasse. Men det var ikke kun hestene der kunne hoppe højt, hele 1.70 blev der sprunget til fods hvilket var et yderst populært indslag hos publikum - måske endda mest pigerne, bedøm selv!  Foto: Per Torp Tristan Tucker og Will Rogers demonstrerede på underholdendevis deres arbejde med heste, og den helt utrolig harmoni de synes at opnå med de heste de arbejder med.  Foto: Per Torp Finalen i gallashowet var Sanne Salomonsen der sang "taxa" mens publikum fik muligheden for at hylde verdensmestrene for ungheste Andreas Helgstrand og Uno Donna Unique. Til stående bifald sluttede en fantastisk aften sammensat af Dansk Varmblod og måtte jeg få chancen for at anmelde dette års gallshow er seks ud af fem stjerner bestemt på sin plads.