Årets finalevindere af Ecco Cup 2011
2011-12-11T21:11:02
Efter flotte ridt hele weekenden er vinderne af Ecco Cup Finale 2011 fundet. Kat. II pony Finalen Finalen for kat. II ponyer endte med sejr til Sille Engermann på Lasco, som sluttet med et samlet resultat på 72,247 %. Sille Engermann red sig i lørdagens 1. afdeling i PRM til en førsteplads med 69,9 % og i dagens Kür finale blev det til endnu en sejr med hele 74,6 %. På en samlet andenplads kom Camilla Holm med Freja, de sluttede med et samlet resultat på 68,075 %. I lørdagens PRM var parret også på en andenplads med 68 %, men de i dagens Kür endte på en tredjeplads med 68,2 %. Tredjepladsen gik til Katrine Groot på Højgårds Boli med et samlet resultat på 66,215 %. Parret endte også på en tredjeplads i lørdagens 1. afdeling med 65,3 %, men sluttede i dagens finale på en 5. plads med 67,2 %. Kat. I pony Finalen I finalen for Kat. I ponyer blev det Maya Jørgensen med Modderbeek´s Flo der løb af med sejren. Parret sluttede med et samlet resultat på 71,2 %, en kombination af førstepladsen i lørdagens PRM med 71,3 % og dagens Kür sejr med 71,1 %. På en samlet andenplads red Caroline B. Schmidt og PSW Desperado sig til 70,588 %. Parret lå i gårsdagens 1. afdeling på en andenplads med 70,2 % og igen i dagens Kür finale blev det til en andenplads med 71 %. Tredjepladsen gik til Maria Christensen på Vegelin´s Goya, som endte med et samlet resultat på 68,636 %. Maria Christensen blev i lørdagens PRM placeret på en fjerdeplads med 67,1 % og i dagens Kür finale endte ekvipagen på en tredjeplads med 70,2 %. U18 Finalen I finalen for juniorrytterne under 18, blev det Anna Zibrandtsen med Gørklintgårds Domello e. Diamond Hit/Lavallo der løb af med sejren med et samlet resultat på 69,303. Anna red sig i lørdagens ICJ til en tredjeplads med 67,1 %, men tog dog revanche i dagens Junior FEI Kür finale og vandt klassen med 71,5 % til musik af årtidens klang. På en andenplads kom Sabrina Barnekow på Eridanus T e. Hohenstein E. H./Catanzaro xx med et samlet resultat på 67,553 %. Sabrina endte både i går og i dag på en tredjeplads med henholdsvis 67,1 % og 68 %. Cecilie Lyndrup og Lambada sluttede med et samlet resultat på 67,355 %, og endte dermed på tredjepladsen. Parret sluttede lørdag på en sjetteplads med 65,9 % og i dagens Kür på andenpladsen med 68,8 %. U21 Finalen Cathrine Dufour og Atterupgaards Cassidy e. Caprimond E.H./Donnerhall vandt Ecco Cup Finalen for young riders med et samlet resultat på 72,743 %. Cathrine var uovervindelig både i gårdagens ICY med 71,4 % og i dagens FEI Young Rider Kür med hele 74,1 %. På en samlet andenplads placerede Camilla Orloff sig med Utah e. Jumper Zfdp/Makelaar med 68,397 %. Camilla red lørdag til 67,5 %, hvilket rakte til en tredjeplads, mens hun i dagens Kür sluttede på en andenplads med 69,2 %. Carina Nevermann Torup med Lykke´s De Niros e. De Noir/Sidney sluttede på en samlet tredjeplads med 68,085 %. Carina red i går til 68,4 % og sluttede på en andenplads, mens hun i dagens Kür belv placeret på en tredjeplads med 67,8 %. U25 Finalen I finalen for de unge ryttere under 25 blev det til en overlegen sejr til Anna Kasprzak med Donnperignon, som sluttede med et samlet resultat på 72,630. Anna var både i dag og i går vinder af klasserne med henholdsvis 72,5 % i Intermediaire I og 72,7 % i Intermediaire II. Anna har brugt dette stævne som hendes debut på hendes nye Grand Prix hest Donnperignon, og hun udtrykte stor tilfredshed med hestens rutine på banen, og ser frem til at lære hesten endnu bedre at kende. På en samlet andenplads fik vi Sofie Jeppesen og Hedebo´s First AS med 66,743 %. Sofie endte i går på en andenplads med 67,7 %, mens hun i dag måtte tage til takke med tredjepladsen med 65,8 %.   Alle resultaterne kan ses her.