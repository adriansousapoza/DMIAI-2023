Sejr til Parzival i dagens Grand Prix i Mechelen
2011-12-27T17:55:06
Fra d. 26. til 30. december afholdes Jumping Mechelen i Mechelen, Belgien, hvor bla. endnu en afdeling af Reem Acra FEI World Cup Dressur løber af stablen.  I dagens indledende World Cup Grand Prix-klasse var det med sejr til hollandske Adelinde Cornelissen og Jerich Parzival e. Jazz/Ulft med hele 78,851 %. Andenpladsen gik med 75,489 % til svenske Patrik Kettel og Watermill Scandic e. Solos Carex/Admiral. Nadine Capellmann indtog tredjepladsen med Elvis VA e. Esprit/Garibaldi II med 72,936 %. Blandt klassens fem dommere var også danske Susanne Baarup.