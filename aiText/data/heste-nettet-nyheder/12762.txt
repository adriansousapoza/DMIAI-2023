Werth sætter verdens bedste til vægs!
2017-01-28T02:28:30
Verdens førende dressurrytter tyske Isabell Werth, viste sig værdig til titlen, da hun ved World-Cup stævnet i Amsterdam demonstrerede sin totale dominans med en sejr i Grand Prix'en, mens Mai Tofte Olesen sikrede sig en 13. plads og hermed er videre til kür finalen   Suveræn Werth - efter stor spænding World Cup stævnet i Amsterdam, har tiltrukket sig masser af internationale topnavne, og der var hermed masser af underholdning for de mange fremmødte publikummer til dagens Grand Prix, der også bød på stor spænding indtil tyske Isabell Werth på sin top-hoppe Weihegold satte rækkefølgen i klassen definitivt på plads.   Rokering i rækkerne Edward Gal havde indledningsvist lagt sig i fronten af klassen på sin sorte hollandske varmblod hest Glock´s Voice (e. De Niro / Rohdiamant) med en ridt til 74.680 %, men der forblev han ikke længe. Britiske Carl Hester på den storebrune Nip Tuck (e. Don Ruto x Animo), der efterhånden har fået så meget rutine i de internationale klasser, at den temperamentsfulde herre er begyndt at performe ret stabilt, og man skal derfor kke underkende ekvipagen. Det lykkedes da også Hester og Nip Tuck at passere Edward Gal med en score på 76.260%. De kunne dog heller ikke vide sig sikre på en sejr, for de blev tilige kort tid efter passeret af hollandske Hans Peter Minderhoud på Glock´s Flirt (e. Florestan I / Gauguin De Lully), der af dommerne blev tildelt en score på 77.820.   Dansende Weihegold Til sidst kom suveræne Isabell Werth med sin dejlige OL-hoppe Weihegold ( e. Don Schufro / Sandro Hit), der dansede sig igennem programmet, så let til bens, at hun var en balletdanser på det Kongelige Teater værdig. Den kvindelige ekvipage passerede hele rækken af mandlige ryttere, og satte sejrsrækken definitivt på plads, og satte sig solidt på sejren i klassen. Werth og Weihegold præsterede hele 82,120 % - en suveræn præstation, og lagde hermed markant afstand til nærmeste konkurrent med hele 4,3 % point!   De øvrige internationale topryttere må hermed sande, at Isabell Werth er særdeles vanskelig at ride op med for tiden!   Mai Tofte videre til Küren Danske Mai Tofte Olesen og Rustique har efterhånden deltaget i en del internationale World Cup stævner på det seneste og samler god ind af World Cup point for tiden. Ekvipagen var også med i Amsterdam i dag, og gjorde det som vi har set det, i de sidste mange stævner ret godt, med en flot stabil præstation. Mai og Rustique (e. Heslegård's Rubin / Midt-West Ibi-Light) gennemenførte et flot program uden de store fejl og opnåede en samlet score på 69,360%.   Mai og Rustiques ridt rakte til en endelig 13. plads i Grand Prix'en, hvilket kvalificerer ekvipagen til at ride i den efterfølgende World Cup Kür finale, da de bedste 15 ryttere fra Grand Prix'en går videre.   Severo og Lorenzo også videre til Küren Den populære spanske landsholdsrytter Severo Jurado Lopes på Lorenzo ( e- Lord Loxley / Rubin Royal) som arbejder for Helgstrand Dressage og efterhånden af mange her hjemme, nærmest betragtes som halv-dansker, formåede ligeledes at kvalificere sig til Küren. Ekvipagen, der havde et lille kiks i en af galoppirouetterne, sluttede på en samlet 10. plads i Grand Prix'en   Se hele resultatet af World Cup Grand Prix'en, her.      Isabell Werth og Weihegold