Bøgegården sælger halvpart i fløjhingst
2011-12-06T11:15:01
Den danske hingstestation Stald Bøgegården stillede for få uger siden fløjhingsten i det springbetonede forbund Oldenburger International (OS).   Nu er halvdelen af hingsten solgt til den store og kendte hingstestation Gestüt Sprehe.   Bøgegårdens Dicaprio (KWPN e. Diamant de Semilly/Phin Phin/Burggraaf) sprang sig med overlegen teknik og smidighed til fløjpladsen i det unge søsterforbund til Oldenburg.   Jørgen Schmidt, medindehaver af hingstestationen Bøgegården, oplyser at Dicaprio stiller til kåring i Dansk Varmblod marts og i øvrigt, såfremt han kåres, vil stå de danske avlere til rådighed idet han forbliver på Bøgegården i den kommende sæson og Gestüt Sprehe blot vil stå for distributionen af sæden i Tyskland.   Se en video af Bøgegårdens Dicaprio fra kåringen i Oldenburg i dette link