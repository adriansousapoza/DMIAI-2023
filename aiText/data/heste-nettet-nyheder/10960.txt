Mistænkt for dyresex efterlyses
2014-09-05T21:32:10
Det lokale politi i Ikast opfordrer lokale borgere til at være årvågne, efter formodede episoder om sexuelt misbrug af heste i indhegninger og i stalde i området.   Mistænkelig adfærd Mistænkelig adfærd, af en mellemøstligt udseende mand i en hestefold, og fundet af reb og pornoblade samme sted, tyder ifølge politiet på en seksuel handling. Episoden fandt angiveligt fandt sted torsdag i sidste uge, oplyser politiet til BT.   "Fra vidner har vi en mistanke om, hvem det er, men vi vil gerne have hjælp fra folk, som kunne have set noget", opfordrer politiassistent Erik Møller fra Ikast politi, der gerne ser at evt. vidner til den konkrete episode eller andre lignende mistænkelige situationer, henvender sig til politiet.   Den formodede gernngsmand efterlod ifølge vidner en rød mauntainbike ved hesteindhegningen. Politiet understreger dog, at cyklen kan være stjålet, og at dens rette ejermand, derfor kan være fuldstændig uskyldig. Hvis cykles genkendes, vil politiet imidlertid gerne høre fra offentligheden.   Dyresex ikke forbudt I modsætning tilandre europæiske lande, som f.eks. vort naboland Sverige, er dyresex til trods for et nyligt forslag til ændring af lovgivningen (se her), fortsat ikke forbudt i Danmark. Det betyder med andre ord, at det principielt ikke er strafbart at have sex med dyr i Danmark. Selvom det betyder, at politiet ikke kan sigte en mand for dyresex, kan han derimod dømmes for ulovlig indtræden på andres grund og bygninger.   Politiet tager sagen seriøst Ikast politi tager alligevel sagen seriøst og har sympati for ejerne af evt. misbrugte dyr. Udover hensynet til dyrene, er politiet klar over, at overgreb mod deres dyr, kan gøre ejerne af dyrene stærkt oprørte og utrygge. "Ejerne af dyrene har ofte et nært forhold til dyrene og føler sig groft krænket ved denne adfærd. Så det vil vi have sat en stopper for", siger Erik Møller. Heldigvis tyder intet på, at hesten, det gik ud over i onsdags, har lidt nogen form for overlast.   Ligner tidligere tilfæde Sidste år blev de ligeledes rapporteret sager om dyresex, der meget ligner den pågældende sag. Derfor har politiet mistanke om, at det kan være en og samme gerningsmand, der har været på spil.   Hesteejere i området omkring Ikast opfordres derfor til, at være ekstra opmærksomme på mistænksom adfærd fra fremmede i nærheden af hestestalde og folde. "Vi opfordrer folk i området om at holde et ekstra øje med marker og hestefolde. Hvis man ser noget mistænkeligt, skal man kontakte os", siger Erik Møller.      Mistænkelig adfærd på hestefolde i Ikast-området, bør offentligheden være opmærksom på.(Forsidefoto: Tine Lessèl)