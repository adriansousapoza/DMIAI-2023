Dagens heste i Roskilde. 
2016-09-04T19:52:23
Årets Store Hestedag er slut, og traditionen tro er der begge dage fundet en "dagens hest". Dagens hest bliver udvalgt fra et felt af særligt gode heste som dommerne har udpeget gennem dagens mange bedømmelser og mønstringer. Lørdag løb den 13. årige frieservallak Jelle I med titlen. Jelle I er efter F: Leffert 306, MF: Jurjen 303. Jelle I er udstillet af Birgitte Falk Christensen fra Uggerløse.  Foto: Store Hestedag   Dagens vinder søndag blev den syvårige blandingshoppe Cavalli der blev udstillet af Sasha Münter Pedersen fra Roskilde.  Foto: Store Hestedag  