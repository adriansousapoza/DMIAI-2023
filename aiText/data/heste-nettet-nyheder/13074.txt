Fuld gang i Baltic Cup i Fredensborg
2017-05-04T23:36:45
I dag gik starten til dette års kvalifikation til Baltic Cup finalen på Capacity i Fredensborg. I dag blev det ikke til en eneste dansk sejr, men flere danskere lå godt til i dagens klasser.  For juniorrytterne gik deres første klasse i lille tur i dag, som gik i 120 cm. Her blev det svenske Erik Nordström, der løb med sejren på Imola. Endnu en svensker besatte 2. pladsen, denne gang Isak Abrahamsson-Nilsson på Diana. På trejdepladsen kom en dansker - det var Leonore Catrine Christiansen på Justin Beaber-EM. De næste 5 placeringer gik også alle til danske ryttere. Resultatet af klassen kan ses HER.   I dagens første klasse i store tur for childrenrytterne, blev det til norsk sejr. Det var Thea Guliksen på Pokerface der var 1,5 sek hurtigere end klassens nr. 2. Klassens nr. 2 blev danske Line Busk Heltborg på Ace of Beadeebell. Også tredjepladsen gik til en dansker, denne gang Madelen Bennetsen med MB Calida. 4. pladsen gik også til en dansker, denne gang Cecilie Kjær. De resterende to placeringer gik til to svenske ryttere. Resultatet af klassen kan ses HER.    Dagens sidste klasse var juniorernes store tur, der gik i 130 cm og var kvalificerende til lørdagens Grand Prix. Svenske Andre Brandt var med Miss Hope bedst i dag. Men på de næste tre placeringer lå der danske ryttere. Det var som nr. 2 Sofie Rask Thomsen med Vedette B M, Christine Thirup Christensen med Lui Viton blev nr. 3 og med Queen Lady Z lykkedes det også Christine at blive nr. 4. De restende to placeringer gik til to svenskere.  Hele klassens resultat kan ses HER.   Stævnet fortsætter i morgen fredag igen på Capacity. Tidsplanen for morgendagens og weekendens klasser samt start- og resultatlister kan ses HER.     Christine Thirup Christensen. jp-photo.dk