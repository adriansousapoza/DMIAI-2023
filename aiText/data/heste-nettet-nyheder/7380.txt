Dressurhingst til Schou & Skouboe
2011-02-05T12:37:40
I sæsonen 2011 kommer den 4-årige dressurhingst Shooting Star i Schou & Skouboes hingstekollektion. Den 4 årige hingst er efter Sir Donnerhall og med Banditentraum som morfar. Derudover er moderen til Shooting Star, Kira K, en præmieret elitehoppe på baggrund af hendes præstationer og afkom. Blandt Kira Ks afkom kan nævnes det første afkom, der blev bedste gangartshest i sin 3-års test i Westfalen og efterfølgende nummer to i hele Tyskland.  Shooting Star Faderen til Shooting Star, Sir Donnerhall, fik ved sin 70 dages test det højeste dressurindeks nogensinde nemlig 163 point. Derudover har han 23 avlsgodkendte sønner i Tyskland. Shooting star selv vandt sin 70 dages test på Landgestüt Celle med et dressurindeks på 143.32. Yderligere blev han i 2009 præmiehingst i Oldenborg, og er avlsgodkendt i Sverige og Hannover. Shooting Star vil kunne opleves til Dansk Varmblods Hingstekåring i Herning, hvor han stilles til kåring i Dansk Varmblod. Kilde: Pressemeddelse.