Josephine Bøg og Søren Møller i spidsen til DM
2016-06-04T12:24:56
I går gik første afdeling for U18 og seniorer.  U18 var de første i ilden, og her red 19 af de 41 startende fejlfrit, så der er lagt op til et mesterskab med krav om fejlfrie runder, for at man kan holde sig i toppen.  Vinderen i den første kvalifikation blev Josephine Bøgh med Laurenz 29, da ekvipagen kom i mål i tiden 66,03 sek.  Emilie Aagaard Andersen kom med Vigueur ind i tiden 67,19 sek, hvilket rakte til en 2. plads. Clara Hallundbæk kom ind i tiden 67,84 sek med Quimono de la Roque.  Det er muligt at se hele resultatlisten HER.  Modsat hos seniorerne, så er det ikke de rene fejlfrie runder som gør at man holder sig i toppen. I går lykkedes det kun en enkel rytter at ride begge runder fejlfrit - det var Søren Møller Nielsen med Velerne. To ryttere ligger lige i hælene på ham med 4 fejl, det er Martin Neergaard med Royal Butterfly samt Thomas Velin med Chopin van het Moleneind. Som eneste rytter med pt. 8 fejl ligger Søren Nørgaard Pedersen med Tailormade Carina på en foreløbig 4. plads. Hele resultatlisten kan ses HER.  Senere i dag går finalen for U21, hvor det lige nu er Lejse V. Bramminge som ligger i spidsen. 