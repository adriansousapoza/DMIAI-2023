Første halvdel af Katrinelund Unghestechampionatet med testrytter
2017-03-10T16:50:44
I dag blev den første del af Katrinelund Unghestechampionat afsluttet her til Herning Horse Show. I dag var det de lavest rangerede, som kom en tur på banen. I morgen er det tid til de højst rangerede. Hestene kom ind på banen med deres ryttere, hvorefter de blev afprøvet af den individuelle OL-sølvvinder Henrik Eckermann, og det var ham der stod for dagens karakterer.   Der var i alt 9 ekvipager til start i dag. Den første rytter der kom på banen var Sarah Kroman Rosenlund Christensen med Solo F. Damgaard e. Sandro Boy/Cassini II. Her blev der fra testrytterens side givet to 9-taller for hhv. ridelighed og kapacitet. Som klassen skred frem, skulle det vise sig at være det bedste resultatat i dag, da det gav den samlede sum på 360 point. Den anden ekvipage der kom på banen i dag, var Jesper Meyenburg med Bøgegårdens Leona efter Bøgegårdens Graf's Stakkato/Lionell. Fra testrytterens side blev der her givet to 8-taller, og det skulle i dagens klasse vise sig at række til en delt 3. plads, da det gav den samlede pointsum på 320 point.   Amanda Kiærulff var med Valentina e. Acolino/Castro næste rytter på banen. Her blev testrytterens karakterer 7 og 7,5, hvilket gav dem et samlet resultat efter dagens runde på 290 point. Samme antal point og karakterer kom næste ekvipage på - Josefine Beltoft Esbensen med Serenity H e. Ci Ci Senjor Ask/Lucky Light   Søren Wind med Ninja Lille Lunden e. Favorit Ask/Lambrusco Ask var næste på banen. Efter at testrytteren havde redet rundt på heste, endte karaktererne på hhv. 7,5 og 8, og det gav en samlet pointsum på 310 point.   Som sjette rytter på banen kom Dennis Steffenaur på Heide II Ask e. Favorit Ask/Kannan. Rideligheden var Henrik Eckermann ikke ret imponeret af, hvilket betyd at karaktererne her endte på 6,5 og 7,5, hvilket gav en samlet pointsum fra i dag på 280 point.   For start nr. 7 - Allan Blomgreen og Rådbjerg's Toscana e. Toulouse/Labri Lyngriis - var testrytteren heller ikke her ret imponeret over rideligheden. Den har også været noget knap de andre dage. Her udviste det sig også på kapacitetskarakteren, og resultatet for ekvipagen endte på 6,5 i begge karakterer, og det gav en samlet pointsum for i dag på 260 point.   Næstsidste rytter - Nicole Christiansen med Winya Wayna-Vitz - havde sørget for at hendes hest var klart til opgaven. Her gav Henrik karaktererne på hhv. 8,5 og 7,5 hvilket betød, at hun nu havde placeret sig på hvad endte med at være en delt 3. plads i dagens klasse med pointsummen 320 point.   Sidste hest var Henrik dog noget mere imponeret af. Det var Coco Chanel e. Cavall Ask/Carano, som har været redet af Sarah Kroman Rosenlund Christensen i denne uge. Coco fik karaktererne 8 og 8,5, og det gjorde at de lagde sig direkte ind på 2. pladsen i denne klasse og en samlet pointsum på 330 for i dag.   Resultatlisten kan ses HER.   Det foreløbige samlede resultat af hele unghestechampionatet kan ses HER.   Startlisten for den sidste halvdel af Katrinelund Unghestechampionat for i morgen kan ses HER. 