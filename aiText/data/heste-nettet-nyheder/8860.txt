Romanov er ikke far til Sezuan
2012-04-26T10:12:17
Den obligatoriske DNA-bestemmelse af de nykårede hingste har givet et meget overraskende resultat. Ved testen blev det nemlig opdaget at den nykårede og meget omtalte hingst, Sezuan, ikke er efter Blue Hors Romanov, som hidtil antaget. Hingsten har vist sig i stedet at være efter Blue Hors Zack, og har dermed nu fået "ny" afstamning.   Opdagelsen har ingen indflydelse på Sezuans kåringsmæssige status i DV, oplyser Dansk Varmblod på deres hjemmeside.   Hingsten er ejet af Helgstrand Dressage og parret Arlette Jasper-Kohl og Edvin Kohl. "Vi er meget overraskede over resultatet af DNA-testen. Men det ændrer ikke på kvaliteten af Sezuan på nogen måde, som stammer ud fra en af de bedste præstations-hoppestammer, og tophingstene Blue Hors Zack, Blue Hors Don Schufro og Lionell i direkte linje." Fortæller Andreas, i enighed med Arlette Jasper-Kohl og Edwin Kohl, på sin hjemmeside.    Sezuan ved kåring i DV, 2012 Foto: JP-photo 