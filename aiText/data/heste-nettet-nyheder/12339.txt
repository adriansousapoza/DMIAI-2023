Julie Müller klar ved EM for ponyer i military
2016-08-17T23:00:38
En enkelt dansker har i år klaret kvalifikationskravene til EM for ponyer i military, hun hedder Julie Müller og rider på Sissi DK Tento. En pony som Julie selv har uddannet indenfor militarysporten. Sammen red de deres første militarystævne i 2013 og sidste år debuterede de internationalt ved Nordisk Baltisk Mesterskab i Haslev. I år er det EM det gælder og foreløbigt ser alt godt ud. Julie og Tento er i dag sluppet igennem både måling og første dyrlægetjek. I morgen aften kl 17.54 rider hun op ad midterlinien ved sit første EM.  