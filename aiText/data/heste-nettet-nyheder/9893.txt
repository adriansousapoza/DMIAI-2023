Heste som terapi mod PTSD
2013-04-10T09:51:22
Post traumatisk stres syndrom (PTSD) er en udbredt lidelse blandt hjemvendte soldater fra krigszoner. Nu skal der forskes i, om heste som terapi, kan afhjælpe lidelsen blandt krigsveteraner. Udbredt lidelse I Danmark opfattes det som et stort problem, at mange hjemvendte soldater fra krigszoner som Afganistan, får stillet den psykiske diagnose PTSD, som følge af de oplevelser de har gennemlevet i krigszonerne. Også I USA, får emnet stor opmærksomhed. Statistikker viser, at op mod hver femte hjemvendte amerikanske soldat fra Afganistan, lider af PTSD. Der iværksættes nu et utraditionelt initiativ til at finde metoder, der kan afhjælpe veteranernes lidelser. Amerikanerne vil nemlig undersøge muligheden for, at heste kan anvendes som terapi mod PTSD, og om heste kan have en positiv effekt på de lidende krigsveteraner.   Utraditionelt initiativ Den amerikanske organisation, 'The Horses and Human Research Foundation', har netop uddelt et legat til et forskerteam fra University of Missouri, som skal undersøge hestes indvirkning på krigsveteraner der lider af PTSD. Forskerne skal følge 40 krigsveteraner på et 6 ugers rideophold, hvor de bl.a. skal undersøge, om hestene har en positiv indvirkning på veteranernes oplevelse af lidelsen. Forskerne skal bl.a. se på, om hestene kan have en positiv indflydelse på veteranernes evne til at håndtere deres dagligdag bedre, deres evne til at håndtere følelser, og om de bliver bedre i stand til at indgå i sociale sammenhænge.   Studiet som er døbt ' Effects of Equine-assisted Activities on PTSD Symptoms, Coping Self-Efficacy, Emotion Regulation, and Social Engagement in Military Veterans', vil ifølge forskerteamet have en utraditionel tilgang til behandling af symptomerne af PTSD, ved at man anvender heste som terapi.  Organisationen, 'Horses and Humans Research Foundation', er en organisation, der er dedikeret til alene at støtte forskning, der omfatter anvendelsen af heste i terapimæssige sammenhæng. Kilde: Edited Press Release   Forsidefoto: Tine Lessèl