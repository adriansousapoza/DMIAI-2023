Charlotte Schreiber og Calina suveræn vinder af Unghestechampionatet   Reportage
2017-03-11T14:24:59
I Hal E var der allerede i god tid inden starten på Unghestechampionatet godt med publikum. Lige inden klokken slog 9.00, så blev der næsten stuvende fuldt - og i takt med de første heste var på banen, var der så fuldt, at publikum måtte sidde på trapperne. I dag var det også den bedste halvdel, der skulle rides af testrytteren Henrik von Eckermann, der bl.a. har deltaget til OL for Sverige. Henriks vurdering fra i dag fylder 40 % af det samlede pointsum fra de foregående dage. De to første dage fyldte hver 30 %. Yderligere skulle Henrik også udnævne den gladeste hest ud fra testrytterrunden i dag og i går.   Det foregår således, at der står en lodret skråt igennem og en okse skråt igennem den anden vej. Han lagde ud med at ride alle hestene lidt rundt i trav og galop, for lige at få fornemmelsen af hestene.   Henrik lagde ud med at sige, at hans job i dag er kun til at give point for, hvordan det er gået i dag, og ikke hvad jeg tror, det vil være om 2 eller 3 år. Så de point, der kommer i dag, er kun for i dag - får en hest 10, betyder det ikke, at den går OL om 3 år. Får hesten modsat kun 5, er det ikke fordi hesten ikke kan gå de store klasser senere hen. Nu har jeg set en del heste fra Dansk Varmblod i forbindelse med denne testridning- de ser ud til alle sammen at have et godt temperament, hestene ser ud gerne at ville arbejde sammen med en udtalte Henrik, og han fortsatte: Ingen har været på en måde, hvor de ikke har forsøgt at gøre, hvad der blev bedt om. Selvfølgelig var nogen mere grønne og andre havde mere kapacitet, men mindsettet var stadig på plads. Derfor mente Henrik, at avlen i Dansk Varmblod går i den helt rigtige retning.   Da han gik i gang, sagde han også, at første spring er altid det spændende spring, fordi man ved ikke hvad hesten har tænkt sig at gøre.   Første hest på banen var Birknæs Claudia e. Cabachon/Saskibard II, der i denne uge er blevet redet af Sabine Korfitz Christensen. Claudia fremviste god springning, hun så forsigtig ud og viste også god kapacitet under Henrik. Det så lige så nemt ud, som Henrik startede med at sige det var. Henrik udtalte under og efter ridtet, at hesten var dejlig, at den havde en flexibel galop. Flexibel på den måde, at den er nem at finde afstand på, hvilket gør at man ikke behøver at se afstanden i meget god tid. Det er vigtigt, når man er inde på banerne, at hesten er regulerbar. Den del er rigtig god med denne hest. Henrik gav hesten for både kapacitet og ridelighd 8,5 point, hvilket for i dag det samlet pointsum for i dag er 340.   Næste hest på banen var Volstrups Cash Line e. Volstrups Cash/Con Cosmos, der normalt rides af Jesper Meyenburg. Henrik satte sig straks, efter han havde givet pointene på hesten før. Henrik udtalte, at det var en hest, med en rigtig god mund - den er ikke for blød i munden, så man ikke kan røre dem i munden. Den forbliver på plads, så der hele tiden er den rigtige kontakt. Henrik sagde yderligere, at han selv foretrækker, at hesten har halsen og nakken lidt oppe foran sig, som denne hest havde - så er det normalt nemt at ride til springene. Han bad om lidt mere grundlinjen på den højere lodret, og det så ud som om at hesten kvitterede som han ville have det - den sprang bedre og sluttede af med et rigtigt godt spring på okseren. I dag får den i kapacitet 7 og i ridelighed også 7, hvilket gav en samlet pointsum for i dag på 280.   Næste hest var Calina e. Ci Ci Senjor Ask/Cornet Obolensky, der hidtil har været redet af Charlotte Schreiber. Calina var hesten, der havde været den absolut bedste de første to runder. Så det er med stor spænding, at publikum skulle se Henrik testride denne hest. Henrik udtalte, at det lige fra starten af var en dejlig hest. Det var en hest, man kunne mærke havde masser af power, men på en måde så man stadig kan mærke, at den hører efter. Denne lytter virkelig meget til mig. Den første okse Henrik sprang på Calina udløste klapsalver fra publikum. Det fortsatte, i takt med Henrik sprang flere oksere. Publikum gjorde den på grund af Calinas helt fantastiske bagbensteknik og kapacitet, som gav en total wow-effekt. Lodretten sprang hun dog ikke helt så godt på. Henrik ville gerne teste den på en lidt højere lodret, og her lavede den to gange berøring på lodretten, men efter en meget kort skridtpause fik den vist den forsigtighed, den hele tiden havde lignet den havde. Henrik sagde i forbindelse med dette, at han ikke har noget imod hestene rammer springene. Jeg kigger i stedet efter deres reaktion. Man skal ikke glemme at de kun er 5 år, og at der stadig er en lang vej foran, før man er på højeste niveau. Problemet set udefra var her, at hesten netop rørte den samme bom to gange - men dens efterfølgende reaktion tredje gang, fortalte at hesten så absolut er forsigtig! Henrik sluttede af med at gentage, at han kun kan dømme, hvad han så i dag, hvorefter han gav Calina karaktererne 8,5 for kapacitet og 9 for ridelighed, hvilket gav en samlet pointsum for i dag på 350.   Næste hest var Favorit's Back Nøgaard e. Favorit Ask/Come Back II, og har i denne uge været redet af Sigurd Nielsen. Her sagde Henrik efter en enkel lodret, at springet bare skulle sættes op. Han kunne mærke, at den ikke ville have problemer med større spring. Lodretten blev lynhurtigt sat op endnu engang og okseren tog han også kun en gang, før den skulle sættes op. Favorit's Back Nørgaard var ikke så god til at changere, mens Henrik sad på den. Til det sagde Henrik, at han ikke vil stresse dem med et changement - det tager for meget energi ud af dem og det er ikke mit job. Så han prøver bare at gøre det så nemt for dem som muligt. Også her kom der klapsalver fra publikum, da hesten sprang godt på okseren, efter hesten forinden havde ramt lodretten. Henrik udtalte efterfølgende, at han ikke har noget imod at hestene rammer et spring - Favorit's prøvede virkelig at gøre det meget bedre på okseren, hvilket er en god måde at se dens mindset på. Han vil gøre det godt og rigtigt. Derefter ramte hesten igen lodretten. Men gangen efter sprang Favorit's også til på lodretten, så meget at publikum sukkede. Henrik udtalte til slut, at han fortrækker at arbejder med denne slags heste - han ramte på to gange ja, men begge gange gjorde han, hvad han kunne, for at springe godt gangen efter. Det er et rigtigt godt tegn. I dag får den for kapacitet 8 og ridelighed 8, hvilket gav en samlet karakter på 320 point.   Næste hest var Capitol-EM e. Bøgegårdens Lansini/Candillo. I denne uge har hesten været redet af Sabine Korfitz Christensen. Det er en ret sensitiv hest, men det behøver ikke være en dårlig ting, sagde Henrik, og fortsatte: Hvis man kan overføre sensitiviteten til noget godt, er det ikke en ulempe. Sporten har ændret sig, og i dag er der brug for virkelig sensitive heste. Her faldt den første bom i dag, da den ramte på bagkanten. Men der blev reagereret i andet forsøg, og så ser man jo det man vil. Der blev sluttet godt af, og Henrik afsluttede med at sige, at det er en hest med den rette mentalitet, da den vil gøre det rigtigt. Karaktererne blev 7,5 i kapacitet og 8 i ridelighed, og deres samlede sum for i dag blev 310 point.   Næste hest var Bøgegårdens Lansing e. Bøgegårdens Lansini/Carano, der i løbet af ugen har været redet af Jesper Meyenburg. Bøgegårdens Lansing startede med at stoppe en gang på det første spring, og til det sagde Henrink: Jeg ser det ikke som negativt, at den som 5 års denne lige stopper en enkel gang. Hellere en ung hest, der altid er meget forsigtig og kigger efter, hvad den springer over. Hvis man har en unghest der gør alt for nemt og roligt, så kan det blive svært at holde bommene oppe når de bliver ældre.  Hesten ramte lodretten en gang, og lige efter ramte dem også bagkanten på oksteren. Så bad Henrik om at få det sat lidt op, og så var det spændende at se om hesten reagerede som ønsket - det gjorde den på lodretten og dernæst lige så fint på okseren. Henrik med at sige, at det bedste spring var det sidste, og at han hellere vil have en hest, der springer bedre og bedre, end en hest der virkelig giver sig i starten, men så langsomt bliver dårligere og dårligere. Karaktererne blev 8 i både kapacitet og ridelighed, hvilket gav en karakter for i dag på 320 point.   Så blev det tid til Baby Woodrose e. Party Dance/Libero H, der i denne uge er redet af Kaisa Aino Moos. Den lagde ud med at springe rigtigt flot over den lille lodret. Den havde med Henrik i sadlen lidt svært ved at holde galoppen rundt til lodretten. Han udtalte i forbindelse med det, at det er en stor hest og derfor har brug for noget mere tid før det hele er på plads og bygge ham op og gøre ham stærk - han er jo kun 5 år gammel. Henrik fortalte videre, at det også er vigtigt, at vi lader den blive styrket langsomt. Nogle heste er lidt bagud med deres krop, og man kan ikke tvinge dem til at være klar før tid - så tror jeg i stedet at man får dyrlæge tidligt i hestens liv. Baby Wildrose lavede nogle virkelig fine spring, der udløste klapsalver fra publikum. Et enkelt meget let berøring blev det til på den næstsidste lodret, og Baby Woodrose perfekt på den sidste lodret! Karaktererne blev kapacitet 8 ridelighed 7, hvilket gav en samlet pointsum på 300 for i dag. Så kom Vupti e. Vivaldi K/Balou du Rouet på banen, der under Herning Horse Show er blevet redet af Sashia Astrup Jensen. Her kom der lige en kort kommentar fra Henrik om, at bøjlerne var glatte, hvilket medførte at han lige forsøgte at fjerne ridehusbund fra bøjlen og sålen. Men efterfølgende så sprang Vupti virkelig godt med Henrik i sadlen på de mindre spring, og Henrik udtalte bl.a. at den var virkelig forsigtig. Sådan så den også ud! Henrik udtalte, at denne hest formentlig kommer til at være en god konkurrencehest, bl.a. fordi den har en god galop og er meget forsigtig. Vuptis galop er en god aktiv galop, som er nem at regulere. Henrik fortsatte, at han altid foretrækker en hest, som lader motoren køre. Så kan han bare sidde og koncentrere sig om at give hesten de bedste muligheder. Karaktererne blev 8,5 i både kapacitet og ridelighed, hvilket gav en samlet pointsum 340 point i dag.   Så blev det tid til en hingst, der blev redet uden for konkurrence, men som udstiller fortsat ønskede en bedømmelse af. Det var Kløvergårds Dirty Dancer e. Favorit Ask/Lambrusco Ask, der her i Katrinelund Unghestechampionat har været redet af Sarah Kroman Rosenlund Christensen. En hest som jeg tror springer store spring rigtigt nemt, og som man har lyst til at sætte springene op til - men man skal ikke glemme at den kun er 5 år gammel udtalte Henrik. Også en hest, for hvert spring jeg springer, jo mere begynder hesten at springe igennem i sin krop. Karaktererne blev 9 i kapacitet og i ridelighed 8, hvilket gav dem en samlet pointsum på 340 point.   Så blev det tid til hingsten Highland Park e. Favorit Ask/Stakkato Gold, der blev avlsgodkendt med 1 års bedækningstilladelse som 3 års. Highland Park var den hest, som fik lov til at springe de største spring, hvilket må vidne om den tillid og følelse, som hingsten måtte give. På lodretten blev det dog til en let berøring med bagbenene, og i andet forsøg rev den med forbenene. Men der red han direkte videre til den høje okse, som Highland Park sprang virkelig godt på. Dernæst red han på lodretten igen, og her sprang hingsten også virkelig godt. Om denne hest udtalte Henrik: Her er også en stor hest med en stor galop. Er lidt tom for energi efter de sidste dage, men hesten har et godt mindset og forsøger at gøre sit bedste. Han forsøger virkelig at springe okseren på bedst mulig måde. Karaktererne blev 8 i kapacitet og ridelighed 7,5, hvilket gav en samlet sum på 310 point.   Så blev det tid til den sidste hest i dette års Katrinelund Unghestechampionat. Det var Mønsteds Hitascha e. Cajus/Heartbeat, som til daglig rides af Frederico Mexia de Almeida. Det er en hest med masser af blod. Henrik udtalte, at han personligt kan lide denne slags heste, som har deres egen lille motor. Jeg foretrækker at skulle forsøge at få dem mere rolige, frem for at få dem op i gear. Resultatet for Hitascha blev 7,5 i både kapacitet og ridelighed, og de sluttede med en pointsum på 300 point.   Resultatet af dagens klasse kan ses HER.   Det betød at det blev Calina, redet af Charlotte Schreiber, der blev en overbevisende vinder af det samlede unghestechampionat, da de fik svimlende 898,8 point! Nr. 2 blev med Solo F. Damgaard redet af Sarah Kromann Rosenlund Christensen med 833,8 point og tredjepladsen gik til Birknæs Claudia med Sabine Korfitz Christensen i sadlen. Fjerdepladsen gik til Vupti redet af Sashia Astrup Jensen, efter de fik 802,5 point og lige efter med 801.2 point kom Coco Chanel redet af Sarah Kroman Rosenlund Christensen. Hele resultatlisten fra det samlede unghestechampionat kan ses HER.    Henrik von Eckermann på Calina under dagens ridning testridning. jp-photo.dk    En glad Charlotte under dagens præmieoverrækkelse! jp-photo.dk