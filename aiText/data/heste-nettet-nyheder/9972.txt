4-spand på Revsø Rideskole
2013-05-24T21:41:14
SKS's Landstævne på Revsø rideskole, ved Sommersted i Sønderjylland, fra den 24. - 26. maj. Hvis man vil se 4-spandskørsel så er der sikkert kun to muligheder i år, Slesvigske Køre Selskabs stævne i weekenden og NM i Vendsyssel til juli.   Det er Katja Lamborg og Lars Dau der starter med 4-spand-ponyer. Der bliver noget at køre efter, da det er to meget dygtige og seværdige kuske der er til start. Nogen vil så spørge, hvorfor ser man så mest Lars Dau som 2-spandskusk og hvorfor stiller de ikke op til VM. Det er der sikkert flere grunde til, og ønsket er der sikkert også, men VM og et landsstævne i Danmark er faktisk to forskellige verdner. Selv om de er gode, så rækker det ikke til en medalje til VM. Det gør 2-spandsklassen til gengæld for Lars og det må da være sjovere at komme hjem med en medalje, uanset hvilkem slags metal den er af, end være blevet nr. 5 eller lavere. Og så er der økonomien, det er noget dyrere at transportere fem heste rundt i Europa end to eller tre, og samtidig skal en hverdag også hænge sammen, hvor der til et 4-spand helst skal holdes seks heste i gang, kan man nøjes med tre eller fire med et 2-spand.    Begge kuske er unge, og har børn under den skolepligtige alder, så at træne i al fritid er ikke altid lige hensigtsmæssigt i forhold til familien.   Nede i Europa støtter de nationale hestesportforbund 4-spandssporten med store økonomiske midler, de dygtigste kan gå på deltid, og i hesteklassen er der sponsorrater der gør at man slet ikke behøver arbejde. I Danmark er man langt fra de forhold. Faktisk kan man slet ikke se bare skyggen af tiltag for at det skulle blive sådan.   Katja starter med at køre dressur fredag kl. 11:20 og lige derefter Lars Dau. Efter middagspausen, kl. 12:50 starter den vigtige 1-spandklasse, med VM-deltageren Henrik Høper, men der er andre kuske der er begyndt at starte internationale stævner, formanden for SKS, Ann Rysgaard, har været i udlandet, mon ikke det er for at jagte en kvalifikation og point for at kunne komme til VM næste år? VM er det ultimative en kusk kan ønske sig og i klasserne 1- og 2-spand kan der deltage tre fra hvert land - ofte også fire, mens der i ponyklasserne kun kan deltage to.   2-spands klasse Otte kuske er meldt til start. Klassen er helt åben i forhold til NM i juli men i særdeleshed i forhold til VM næste år. Så det skal blive spændende at se hvor niveauet ligger for de jyske kuske.   Der køres dressur i morgen fredag 24. maj, maraton lørdag og forhindringskørsel søndag.  Ny forhindring på Revsø Rideskole.