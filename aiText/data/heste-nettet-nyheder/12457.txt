Forkert og for stram gjord giver problemer og kan føre til nedsat præstation
2016-10-17T04:32:06
Hvor godt kan en hest puste, når den har en gjord sat fast rundt om lungerne og hvad sker der med muskulaturen, hvis gjorden sidder for stramt? Hvilke problemer kan opstå og hvordan kan vi løse dem? Forkert eller for stram gjorde kan være en direkte årsag til, at hesten bevæger sig dårligt, hurtigere bliver træt eller at hesten præstere dårligere end den vile have gjort med en bedre tilpasset gjord. Ikke mindst kan den foresage smerte og frustration hos hesten.Problemet Gjorden strammes rundt om musklen pectoralis profundus, som er en af tre brystmuskler, som hjælper hesten til at flytte sine forbag bagud. Det er en flad trekantet muskel, som ligger mod brystkassen bag hestens forben. Når denne muskulatur er stram, medfører det forkortet skridtlængde hos hesten. Sagt på en anen måde, hvis denne musklatur er stram, betyder det at musklen ikke slipper hestens forben let og bevægelsen bliver derfor hæmmet. Bagbenenes bevægelse kan også blive ramt, da forben og bagben bliver flyttet synkront. Ofte er problemerne diffuse, men i en artikel på practicalhorsemanmag.com gives der forslag til følgende sympoer på en dårlig tilpasset eller for stram gjord: hesten har problemer med at gå op over eller ned af bakke hesten krydsgaloperer hesten har problemer med breddeforhindringer, som brede oksere og lign, altså alle opgaver som kræver at hesten må strække kroppen og/eller forbenene frem hesten har svært ved eller direkte modsætter sig øgninger, skridtforlængelse og tempovekslinger hesten bliver hurtigere træt fordi den hele tiden må arbejde mod de stramme muskler som forhindrer hestens naturlige fremdrift i ekstreme tilfælde kan hesten nægte at gå frem og/eller udvise agressiv adfærd eller særlig frustration ved opsadling Hvis du går ind på linket ovenover, er der billeder som viser hvordan du enkelt kan tjekke om musklen posterior pectoral er stram. Dog skal det siges at disse indikationer også kan forkomme i andre tilfælde, så ændringer i hestens præstation og nedsat trivsel bør altid tjekkes af kyndige folk.   Forskning I en artikel publiceret på thehorse.com viser et studie at hestens præstation reduceres kraftigt når trykket fra gjorden øges. Dette sker naturligvis fordi gjorden strammes rundt om hestens lunger. Studiet undersøgte galophestenes udholdenhed og præstation i sammenhæng med hvor stram gjorden var. Der blev målt træk fra 5 kg op til 20 kg. Studiet viste i gennemsnit at for hvert kilo der blev øget med over de første 5 kg, blev hestene i gennemsnit trætte 81,3 meter tidligere og 12 sekunder tidligere. Sagt på en anden måde, de bruger 12 sekunder mere på at dække en afstand på 81,3 meter for hver kilo presset øges. Dette studie fandt at en for stram gjord kostede næsten 20 % af hestens præstationer i et langt løb.Hvordan løser man problemet? Forskningen viser at de fleste spænder gjorden for stramt. Men vi kan ikke ride med gjorden så løs, at vi risikerer at sadlen glider rundt eller vi kommer ud af vores position på hesten. Et 5 kilos tryk viste i studiet, at sadlen havde en tendens til at glide rundt på hesten. Ved 15 kilos tryk blev den for stram, og det var problematisk at få hånden mellem gjorden og hesten. Forfatterne bag artiklen på The Horse foreslår et tryk på maks 8-10 kg, for hvis trykket bliver højere vil det begynde at påvirke hestens præstation og velvære. Elastikker kan i nogen grad være et bedre alternativ, men hjælper uanset ikke hesten hvis den er for stram. Practicalhorsemanmag.com giver også flere forslag til løsninger på gjordproblemerne: placering af sadlen: forkert placering af sadlen er den mest normale årsag. Alt for ofte er sadlen lagt for langt frem, så gjorden er lige bag ved hestens albue. Kommer gjorden for langt frem, trykker gjorden i muskulaturen og det vil forårsage problemer. Der bør være ca. en hånds bredde mellem albue og gjord. gjordlængde: en gjord med kort omkreds, som mange dressurgjorde, kan føre til muskelstramhed. Så bør man prøve at skifte til en længere gjord for at se, om det kan løse problemet. gjordtype: smalle gjorde øger trykket på et mindre område. Vælg en bredere gjord for at løse problemet. Yderligere er det vigtigt at give hesten varieret træning på varieret underlag. Ensidig træning på løst og dybt underlag kan også give problemer. Kilde: sporthest.no