Tunge ryttere - regler på vej
2016-09-11T19:08:24
Storbritannien tager nu tiltag til at iværksætte nye regler og retningslinjer rettet mod ryttere der vurderes at være for tunge til deres heste, for bedre at kunne værne om hestenes velfærd   Registeret for showheste initiativtager Registret for show heste - The Showing Register (TSR) har konsulteret en række erfarne dommere, organisatorer og udstillere med henblik på at udarbejde generelle retningslinjer for konkurrencedeltagelse, rettet på at addressere problemet og de observerede afledete hestevelfærdsproblemer af tunge eller overvægtige ryttere på heste der ikke er konstrueret til at bære den store vægt.   To forslag til indsatsområder Der foreligger foreløbigt to forslag der skal addresere problemet med overvægtige ryttere og ryttere der er for tunge til deres heste ved deltagelse i konkurrencer.   Ansvarlig for TSR retningslinjerne Gain Chapman, har anmodet en række relevante interessenter om at byde ind med feedback på to forslag. Interressen for at give sit besyv med, har været overvældende og viser at der er en høj grad af konsensus, som peger på at det er nødvendigt med flere regler på området.   Der foreslås en regel indenfor banen, som kunne bestå i et fratræk i karakterene, således at dommeren ikke behøver at gå direkte i dialog med rytteren, og en regel for showheste, som muligvis allerede er dækket af de eksisterende fremvisningsregler.   Den anden regel der er på tale om omfatter officials og dommere ved TSR tilknyttede shows, som må rådgive ryttere der varmer op for andre ryttere, at de skal have en passende størrelse og vægt - her kunne tilsvarende guidelines udarbejdes for relationen.   Ingen entydig relation mellem rytters og hestens vægt Chapman fremfører endvidere, at der i dag ikke eksisterer en klar entydig relation mellem rytterens vægt og hestens vægt, så det vil være op til dommerne at beslutte om der er en acceptabel match eller ej.   Det er imidlertid spørgsmålet om, der ikke er andre faktorer end alene vægt relationen, der kunne være relevante at inddrage som f.eks. hestens statur og bæreevne, hvilket der i andet regi er udarbejdet teorier om og ligeledes forskes i for tiden, ligesom der kunne udarbejdes mere sofistikerede guidelines.   Sparring til udarbejdelse af guidelines Ifølge Chapman unne guidelines kunne f.eks. blive udarbejdet af avsforbund, velfærdsorganisationer eller andre relevante interessenter tilføjede hun. Alternativet hvis man ikke vælger at fratrække point, så kunne dommeren vælge at placere rytteren uden for oprangeringen.   Europæisk perspektiv Udfordringen med overvægtige ryttere er særlig stor i Storbritannien, som har den mest overvægtige befolkning i Europa. Problemet er dog udtalt i hele Europa, også i Danmark, hvor befolkningernes gennemsnitlige legemsvægt har været stødt stigende i de sidste 30 år.   Det er tankevækkende og paradoksalt, at vi indenfor den samme tidsperiode har avlet heste der er blevet stadigt mere forædlede og større gående. I sig selv et paradoks. Også i Danmark debatteres emnet, men hidtil er der ikke indføjet større sanktioner eller retningslinjer fra de centrale organisationers side. På internationalt plan er TREC sporten den eneste, der konkret forholder sig til rytterens vægt i forhold til ponyen eller hesten og har helt klare retningslinjer, hvis man ser bort fra galop sporten.      Overvægting rytter på hesteryg - er hesten fit til at bære rytteren?