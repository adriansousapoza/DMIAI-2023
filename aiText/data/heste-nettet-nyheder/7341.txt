Hingstekåring i Sydtyskland
2011-01-26T11:41:04
I den kommende weekend afholder sammenslutningen sydtyske hesteavlsforbund (Süddeutsche Pferdezuchtverbände) deres fælles hingstekåring. I kollektionen findes bl.a. 2 afkom af danskfødte og kårede hingste, nemlig katalognummer 41 (e. Blue Hors Don Romantic/Don Gregory/Rubinstein I) og katalognummer 58 (e. Concetto/Contender/Caletto I). Særligt katalognummer 58 er interessant, idet den er en helbror til sidste års springbetonede fløjhingst i selvsamme forbund. Kollektionen er i år domineret af hingstene Diamond Hit (Old. e. BH Don Schufro/Ramino/Welt As) og dennes søn Don Diamond (BaWü. e. Diamond Hit/Carolus I/Wenzel I), som har hhv. 3 og 4 sønner udtaget til kåringen. Desuden har Diamond Hit endnu en sønnesøn udtaget, idet hingsten Diamond Star (Old. e. Diamond Hit/Feiner Stern/Praefectus XX) er far til katalognummer 48. Hele kollektionen med afstamning og video/billeder kan ses i dette link Kåringen kan følges live via ClipMyHorse.de