Præhistorisk hest fuldt DNA afkodet
2013-07-17T11:55:00
Et forskerteam på Københavns Universitet, har afkodet den fulde DNA profil på det absolut ældste dyr, der hidtid har fået sit fulde DNA afkodet. Det drejer sig om hesten kaldet 'Thistle Creek', der levede for ca. 700.000 år siden. Forskningsstudiet er gennembrydende, da det både afslører ny information om hestens udviklingshistorie, ligesom forskningsmetoden der er anvendt, er banebrydende på sit felt og åbner op for en større indsigt ind i præhistoriske dyrs udviklingshistorier.   Forkærlighed for gamle heste Når det gælder om at afkode DNA af heste, har forskerne åbenbart en forkærlighed for gamle heste. Først var det i 2007 den gamle fuldblods skimmel hoppe 'Twilight' fra New York, der fik afkodet sin fulde DNA profil. I 2012 kom turen til den 18 år gamle Quarter Horse hoppe, 'Sugar' fra Texas. Her i 3012, er turen så kommet til hesten kaldet 'Thistle Creek' og er det ældste dyr, hvis fulde DNA profil er blevet afkodet.   Hesten Tristle Creek Fortidsfundet, hesten 'Thistle Creek', er centrum for et banebrydende forskningsprojekt gennemført på Københavns Universitet. 'Thistle Creek' levede for ca. 700,000 år siden, og er en hingst fra Yukons permafrost, nær den østvendte grænse til Alaska. 'Thistle Creek' er hermed den ældste hest nogensinde, der har opnået at få sin fulde DNA profil afkodet. Faktisk er 'Thistle Creek' hermed det ældste individ af samtlige arter der er blevet fuldt DNA afkodet. Den næstældste er en isbjørn der levede for ca. 110.000 år siden.   Forskningsprojekt på dansk grund Ludovic Orlando, PhD, HDR, associated professor på Centeret for Geogenetik Paleomix, ved Københavns Universitet i samarbejde med det Naturhistoriske Museum i Danmark, har ledet et hold af 56 internationale forskere og medforfattere til det banebrydende forskningsstudie.  Ifølge forskningslederen Orlando er det, at afkode så gamle DNA sekvenser er ligesom af arbejde med et kæmpe puslespil. Med megen tålmodighed og vilje, er det lykkedes holdet at løse det 2,4 milliarder store puslespil, som er blevet lagt ved hjælp af nye teknologiske metoder, som letter processen med at afkode beskadiget DNA, som følge af tusinder af års forvitring.   Foruden at forskningsstudiet har belyst hestens udviklingshistorie, i forhold til det vi ved i dag, er den anvendte forskningsmetode samtidigt en banebrydende ny metodik, der åbner op for hundredvis af muligheder for at arbejde med DNA prøver, der hidtil har været anset som for gamle til at analysere.   Hestens udviklingshistorie Ud fra en analyse af mutationer i genmaterialet fra Thistle Creek' og de af andre forskere tidligere analyserede heste, er forskerne med forbløffende sikkerhed, blevet i stand til at klarlægge hestens udviklingsforøb. Hestens forfader, som den også havde til fælles også æslet og zebraen, levede ifølge forskerne, i det nuværende Nordamerika for mere en 4 millioner år siden. Det er dobbelt så længe siden, som man hidtil har troet. Forskerne kunne samtidig se, at Przewalski hesten afveg fra denne linje for ca. 50.000 år siden, hvilket er den linje der i dag har videreudviklet sig til hesten som vi kender den i dag.   Forskerne har ydermere analyseret sig frem til store svingninger i antallet af heste der har eksisteret på forskellige præhistoriske tidspunkter, som har svinget som følge af især store klimamæssige forandringer, men de har også svinget i størrelse. Selv var Thistle Creek var ca. på størrelse med en araber eller en islænder. For mellem 700,000 og 50,000 år siden, blev hesten mindre, mens hesten efter dens adaption som husdyr, ændrede den sig igen, og blev til den brede vifte af størrelser og typer som der findes i dag.  Orlandos forskning bekræfter hvad forskere har tænkt I årevis. Hesten oprinder fra Amerika, men blev drevet til udryddelse for ca. 12.000 år siden. Hesten returnerede igen til Amerika på de Europæiske skibe, efter den berømte Columbus rejse i 1492.  Forskningsstudiet bliver offentliggjort I bladet Nature under titlen "Recalibrating Equus evolution using the genome sequence of an early Middle Pleistocene horse,"