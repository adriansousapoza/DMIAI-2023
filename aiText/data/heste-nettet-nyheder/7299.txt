Hest aflivet efter påkørsel
2011-01-03T22:45:57
En hest til en værdi af flere hundrede tusinde kroner blev nytårs nat aflivet efter en påkørsel af en bil på Helsingørsvej i Fredensborg. Hesten var sammen med fire andre heste rendt hjemmefra og havde retning mod Hillerød, da ulykken skete. Den uheldige billist er en 42-årig kvinde fra Espergærde, der efter forlydender ikke skulle være kommet slemt til skade. Den ramte hest havde skader i en grad, der fik den tilkaldte dyrlæge til at aflive på stedet. Politiet fortsatte efterfølgende jagten på de fire andre heste. Kilde: Lokalavisen.dk