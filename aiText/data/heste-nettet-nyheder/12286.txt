Endnu en mesterskabstitel til Benedikte Rie Truelsen!
2016-06-05T17:29:59
I dagens finalerunde for U18 havde Anna Victoria Weilsby muligheden for at afgøre det hele til egen fordel, da hun som sidste rytter red ind på banen i dagens U18 mesterskab og som eneste rytter med i alt 0 fejl. Desværre blev det til en bom til Anna, og spændingen var derfor bevaret til en omspringning. I alt 5 ryttere havde samlet 4 fejl over de 3 runder, hvilket vil sige at det blev Christina Nielsen med Griffin 16, Helena Eva Blach med Ace of Corobell, Thomas Kolborg Johansen med Tailormade Ussuri, Benedikte Rie Truelsen med Cassin Z samt Anna Victoria Weilsby med Cliff Young. Det blev Benedikte som næstsidste rytter i omspringningen afgjorde årets DM til egen fordel - med den hurtigste tur med nul fejl var hun sikret sejren, da Anna Victoria efterfølgende fik to bomme i omspringningen. Sølvmedaljen gik til Helena Eva Blach og Christina Nielsen sluttede med bronzemedaljen. Det samlede resultat af DM for U18 kan ses HER.