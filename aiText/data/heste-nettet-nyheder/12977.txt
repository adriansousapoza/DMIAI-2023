Winya Wanya-vitz gladeste hest
2017-03-11T23:58:45
I forbindelse med dagens sidste runde af Katrinelund Unghestechampionat tidligere i dag, skulle Henrik von Eckermann også finde den gladeste hest.    Gladeste hest er en pris, som Hestens Værn uddeler i samarbejde med unghestechampionatets testrytter i springning. Henrik von Eckermann havde i år valgt Winya Wanya-vitz, der er opdrættet af Lone Sørensen og redet af Nicole Christiansen. Henrik udtalte, at den var enormt glad for at springe og arbejde med sin rytter. Den var oplagt og klar til opgaven, og den gjorde til hver en tid sit bedste.   Dog var hest og rytter allerede kørt hjem, så de var der ikke til præmieoverrækkelsen, hvor prisen blev uddelt, da turen allerede i morgen søndag går til Oliva med hele 6 heste, hvor også Winya skal være med i unghesteklasserne.     Charlotte Schreiber og Calina til dagens præmieoverrækkelse i unghestechampionatet! jp-photo.dk