Hyldest til Casall Ask i forbindelse med hans pensionering
2017-05-11T23:52:47
Der er kun ca. 2 uger til, at en af verdens bedste springheste bliver pensioneret. Der er holstenerhingsten Casall Ask, som bliver pensioneret fra den internationale scene i forbindelse med det verdenskendte stævne i Hamburg, som bl.a. afholder det tradtionsrige Hamburg Derby. Casall Ask er ejet af Holstenerforbundet, og de er kommet frem med den anderledes ide, til at markere denne emotionelle ceremoni, som pensioneringen af Casall Ask kommer til at blive.   I forbindelse med markeringen af Casall Ask's pensionering, vil 8 af hans afkom blive bortauktioneret. "Vi finder det at være den perfekte anledning at pensionere Casall: Ved en afdeling af Global Champions Tour, der afholdes i nærheden af hans hjem. Efter vi først begyndte at tænke på at afholde følauktionen i forbindelse med Hamburg Derby sidste år, besluttede vi at dedicere denne følauktion helt til Casall", udtaler Norbert Boley fra Holstenerforbundet.   Fra de aller bedste Holstener hoppestammer Om torsdagen - den samme dag som den første kvalifikation til derbyet og dagen for Global Champions League konkurrencen - vil 8 særligt udvalgte Casall-afkom få en ny ejer. Føllene er ikke kun selekteret ud fra deres far - de kommer også fra nogle meget interessante hoppestammer. Hoppestammerne er årsagen til at Holstenerforbundet har været i toppen af WBFSH verdensrangliste i flere år.   "Dette års auktion er til for at mindes Casall og hans pension, hvorfor kun Casall-afkom er blevet udvalgt" udtaler Dr. Jörgen Köhlbrand fra Holstenerforbundet. Casall og hans afkom har været i toppen på den internationale scene for en del år nu. Det er flere gange sket, at den nu 18-årige holstenerhingst har konkurreret mod sine egne sønner og døtre både ved Global Champions Tour og andre højprofilerede stævner. Så alle der kigger efter en mulig fremtidig verdenshest, bør holde øje med auktionen der afholdes d. 25. maj omkring kl. 17.15 foran VIP-området ved Hamburg Spring Derby.    Rolf-Göran Bengtsson og Casall Ask under EM i Herning i 2013. jp-photo.dk   Kilde: worldofshowjumping.com