text
"En ejendomsvurdering er statens vurdering af din boligs værdi. Det er Vurderingsstyrelsen under Skatteforvaltningen, der vurderer din ejendom. Din ejendomsvurdering består af 2 værdier: ejendomsværdi og grundværdi. De 2 værdier bliver brugt til at beregne din boligskat."
"Vi vurderer som udgangspunkt din ejendom hvert 2. år. Du betaler boligskat af vurderingen de efterfølgende 2 år, indtil din næste vurdering kommer, og din boligskat reguleres igen. Siden 2020 har vi vurderet ejendomme med et nyt vurderingssystem. Der kommer løbende nye ejendomsvurderinger ud til boligejerne. Du får besked med digital post, når din ejendomsvurdering er klar."
"Fra 2024 kan du til- og fravælge indefrysning via din forskudsopgørelse. Hvis du ønsker at tilbagebetale hele eller dele af lånet, kan du lave en frivillig indbetaling på TastSelv på skat.dk."
"Der kan du også følge med i, hvor meget du har lånt, tilbagebetalt osv. Lån oprettet for 2023 eller tidligere skal fortsat betales tilbage til kommunen. Det er også kommunen, der kan oplyse, hvor meget du evt. har lånt til og med den 31. december 2023. Når du sælger din bolig, får du automatisk en opkrævning af eventuelle lån."
"Du kan ansøge om et pensionistlån til betaling af din grundskyld, hvis du eller din ægtefælle har nået folkepensionsalderen – eller modtager førtidspension, delpension, seniorpension, tidlig pension eller efterløn. Pensionistlån er et lån med renter. Du kan kun få pensionistlån i én ejendom ad gangen. Når du optager lånet, skal du stille sikkerhed i din ejendom. Du kan derfor ikke få et pensionistlån, hvis der ikke er friværdi i din ejendom. Hvis du ejer ejendommen sammen med andre, skal de give samtykke til, at skatteforvaltningen opretter et lån med sikkerhed i jeres fælles ejendom."
"Hvis du bor i ejendommen sammen med en ægtefælle, skal din ægtefælle give samtykke til pensionistlånet – uanset om I ejer ejendommen sammen. Hvis du får et pensionistlån, skal det først betales tilbage, når du sælger din ejendom. Men du kan vælge at indbetale et valgfrit beløb, hvis og når du ønsker det."
"Den midlertidige indefrysningsordning for grundskyld er pr. 1. maj 2021 ændret til en frivillig ordning. Det betyder, at du via selvbetjeningen kan vælge at betale dine indefrosne grundskyldsstigninger."
Du kan ikke fortryde dit valg. Du kan dog tilmelde dig indefrysningsordningen igen fra og med næste ikke-forfaldne grundskyldsrate. Så bliver eventuelle fremtidige stigninger i grundskylden igen indefrosset.
"I disse tidsrum vil selvbetjeningen ikke være tilgængelig. I oversigten over dine ejendomme vil du blive oplyst om, hvornår du igen har mulighed for at fra- eller tilmelde dig. Hvis du ejer ejendomme i flere kommuner, kan du opleve, at du kan fra- eller tilmelde dig ordningen i én kommune, men ikke i en anden."
"Et huskøb kræver forberedelse, da det ikke altid er en gennemskuelig proces. Der er mange økonomiske og juridiske aspekter, du skal tage højde for. Her følger en overskuelig gennemgang af de forskellige punkter, der skal være styr på, når du skal gennemføre et huskøb."
"Når du skal gennemføre et huskøb, er det ikke altid lige nemt at gennemskue, hvordan processen egentlig forløber. Det gør sig gældende, uanset om du skal foretage et huskøb for første gang, eller om du tidligere har investeret i fast ejendom."
"Det er derfor en god idé at få genopfrisket de forskellige trin, du skal gennem i forbindelse med et huskøb, så du er sikker på, at der er styr på det hele. Grundig forberedelse er som regel nøglen til et succesfuld huskøb."
"Hvis du ikke har erfaring på området, er det en god idé at konsultere en boligadvokat, der kan varetage dine interesser. Du kan dermed få ro i maven under hele forløbet. Din boligadvokat vil sikre, at handlen så vidt muligt forløber til din fordel."
"Det første, du skal gøre, når du har planlagt et huskøb, er at danne et realistisk overblik over din økonomi. Når du lægger et budget, er formålet først og fremmest at finde ud af, hvor stor en boligudgift du har råd til."
"Du lægger et budget ved at danne overblik over dine indtægter og udgifter, så du kan se, hvor stort et økonomisk råderum du har at gøre godt med. Det er en god idé at starte med at spare op i god tid, så banken kan se, at du har en stabil økonomi og styr på dit forbrug. Sørg også for at nedsætte eventuelle lån, da din gældsfaktor også er afgørende for, hvor meget du kan få lov til at låne i banken. Når du har et realistisk billede af din økonomi og lagt penge til side i et par måneder, kan du kontakte din bank med henblik på at blive forhåndsgodkendt til et lån."
"Til mødet får du et estimat på, hvor meget du kan låne for. Hvis dit budget ser fornuftigt ud, kan du blive forhåndsgodkendt til et lån. Når du har fundet en eller flere boliger, som lever op til dine krav, skal du booke en fremvisning. Her vil du også få tilsendt salgsopstillingen sammen med dokumenter, der relaterer sig hertil. Salgsopstillingen vil desuden afspejle de udgifter, der er forbundet med huskøbet. Det er væsentligt, da det er udgifter, der skal medregnes i dit råderum. De har derfor indflydelse på, om banken vil godkende finansiering af huskøbet. Samtidig er det disse dokumenter, du bruger i forbindelse med eventuelle forhandlinger omkring afslag i prisen."
"Selvom det er sælgers ansvar, at der udarbejdes elinstallations-, energimærke- og tilstandsrapport, er der ingen garanti for, at de ikke er mangelfulde. Formålet med rapporterne er at angive eventuelle fejl, mangler og optimeringer i forbindelse med boligen. Det er derfor vigtigt, at du sikrer dig, at de rent faktisk stemmer overens med virkeligheden."
"Tilstandsrapporten udarbejdes af en byggesagkyndig, og formålet med den er at oplyse omkring boligens eventuelle fejl og mangler. Disse angives med hver deres karakter, afhængigt af hvor alvorlige de er. Elinstallationsrapporten udarbejdes af en elinstallatør, og formålet med den er at oplyse om boligens elinstallationer. Også her bliver fejl og mangler angivet med en karakter, der indikerer, hvor alvorlige de er."
"Energimærkerapporten oplyser om, hvorvidt der kan foretages energimæssige optimeringer i boligen, samt hvilke omkostninger der er forbundet hermed. Det kan eksempelvis være efterisolering af taget, energioptimerede vinduer og lignende. Det er en god idé at få kigget rapporterne efter i sømmene, da de kan bruges til at opnå et afslag i prisen, hvis det viser sig, at informationerne ikke er retvisende eller mangelfulde."
"Formålet med en ejerskifteforsikring i forbindelse med et huskøb er, at du er dækket, hvis der er fejl og mangler, som ikke fremgår af tilstands- og elinstallationsrapporten. Det er en god idé at tegne en ejerskifteforsikring, selvom om du har fået gennemgået rapporterne og selv har haft en byggesagkyndig ude at efterse huset. Ejerskifteforsikringen dækker både køber og sælger, hvorfor det også er begge parter, der betaler for forsikringen. Hvis du vil være sikker på, at du tegner den rigtige ejerskifteforsikring, bør du alliere dig med en advokat, som kan hjælpe dig med at træffe den rigtige beslutning i din situation."
"Et lån til boligkøb består i de fleste tilfælde af en kombination af et realkreditlån, et banklån og en udbetaling du selv skal lægge. Med et realkreditlån har du mulighed for at låne op til 80 pct. af værdien af en bolig. Den type lån kan derfor ikke dække hele boligens værdi."
"Hvis du kombinerer realkreditlånet med et banklån, kan banklånet dække op til yderligere 15 pct. af boligens værdi."
"Du vil derfor skulle lægge minimum 5 pct. i udbetaling. Du har naturligvis også mulighed for at betale mere end 5 pct. i udbetaling på dit boliglån og dermed tage et banklån på mindre end 15 pct. Banklånet er ofte dyrere end et realkreditlån. Med en kombination af de to typer lån vil et hus, der koster 2 mio. kr., kræve en udbetaling på 100.000 kr. – hvis du vælger kun at lægge 5 pct."
"Boligkøb er en stor mundfuld, uanset om du er førstegangskøber, eller du skal flytte fra én ejerbolig til en anden. Mange store beslutninger skal ofte træffes hurtigt, og realkreditlån, tilstandsrapporter og ejerskifteforsikringer kræver opmærksomhed og omtanke. Læs med her og bliv godt rustet til at navigere i dit boligkøb."
"Boligkøb er en stor mundfuld, uanset om du er førstegangskøber, eller du skal flytte fra én ejerbolig til en anden. Mange store beslutninger skal ofte træffes hurtigt, og realkreditlån, tilstandsrapporter og ejerskifteforsikringer kræver opmærksomhed og omtanke. Læs med her og bliv godt rustet til at navigere i dit boligkøb."
"Er du førstegangskøber eller har du bare brug for hjælp til at overskue boligkøbets faser? Mange har allerede kig på drømmehuset, mens andre leder på nettet for at finde det helt rigtige hus eller den perfekte lejlighed. Men det hele begynder i banken – så du ved, hvad du har råd til."
"2. Gå i banken
Den virkelige boligjagt starter i banken med en snak med din rådgiver om, hvor meget du kan købe hus for. Sammen regner I på, hvor meget din kommende bolig må koste i forhold til din økonomi."
"Få en BoligOpsparing med særlige fordele (hvis du er mellem 18 og 35 år)
Hvad kan jeg købe hus eller lejlighed for? Hvilket boliglån skal jeg have?"
"Højesteret er landets øverste domstol og har til opgave at afklare retstilstanden og sørge for ensretning i straffene. Højesteret tager ikke stilling til skyldsspørgsmålet - det bliver endeligt afgjort i landsretten. Derimod kan Højesteret tage stilling til, om reglerne er anvendt rigtigt eller ændre straffen. Det er kun, når en sag er principiel (for eksempel fordi den har betydning for andre sager eller har en særlig samfundsmæssig interesse), at den kan ankes fra landsretten til Højesteret. Det er Procesbevillingsnævnet, der afgør, om en sag kan behandles i Højesteret."
"Spørgsmålet om dommeres lønforhold kan blandt andet vurderes i tilknytning til de ovennævnte spørgsmål vedrørende rekruttering af bredt kvalificerede jurister til dommerhvervet. Herudover kan der i forbindelse med dommeres lønforhold være grund til at være opmærksom
på de principielle spørgsmål, der kan opstå, såfremt løndannelsen fortsat præges af mere individuelle lønelementer, der i sagens natur ikke kan tillægges de enkelte dommere."""
"Finansministeren og centralorganisationerne fastlægger lønvilkårene for en normalt 2-årig aftaleperiode, ligesom parterne indgår et antal andre aftaler om en række konkrete ansættelsesvilkår. Der er således tale om en meget centraliseret forhandlingsret på tjenestemandsområdet. De tilsluttede organisationer kan ganske vist i en række tilfælde udøve forhandlingsret, men
det er alene en forhandlingsret, som er afledt af centralorganisationernes forhandlingsret, og
som kræver en særlig bemyndigelse fra vedkommende centralorganisation."
"Civile ankesager i Højesteret vil som udgangspunkt blive mundtligt forhandlet. Der henvises til vejledning om forberedelse og hovedforhandling i civile ankesager. Retten kan bestemme, at sagen i stedet skal behandles på skriftligt grundlag. Der er udarbejdet retningslinjer, hvori du kan kan læse nærmere om skriftlig behandling af ankesager."
"Ankestævning skal indgives til den ret, hvis dom indankes, via sagsportalen på sagsportalen på www.minretssag.dk. Den pågældende ret sender inden en uge efter modtagelsen af anken sagens dokumenter til Højesteret."
"Ankestævningen skal opfylde de krav, der fremgår af retsplejelovens § 373. Visse sagstyper, herunder visse sager i medfør af udlændingeloven, foged- og tinglysningssager, visse skiftesager samt sager indgivet til Den Særlige Klageret, er ikke omfattet af reglerne om digital behandling, og de skal således ikke indgives via sagsportalen. En part, som ikke er repræsenteret af advokat, kan efter Højesterets nærmere bestemmelse undtagelsesvis fritages for at benytte sagsportalen. Der henvises til vejledningen på www.minretssag.dk. Er en dom, der er afsagt af Sø- og Handelsretten, blevet anket til landsretten, og ønsker en anden part dommen anket til Højesteret, skal anmodningen herom ske ved afgivelse af et svarskrift til Højesteret med kopi til landsretten, jf."
"retsplejelovens § 368, stk. 5."
"Domsdatabasens nuværende indhold på over 2.900 afgørelser er fordelt på både straffesager og civile sager. Afgørelserne består af nyere afgørelser afsagt af retterne i 2020 og frem. Herudover er der offentliggjort en række ældre afgørelser, som stammer fra aktindsigtsanmodninger ved retterne."
"Domsdatabasen indeholder et udvalg af de afgørelser, der afsiges af fortrinsvis de overordnede retter. Afgørelserne offentliggøres i hele domsstrenge, hvilket vil sige, at appellerede afgørelser fra Højesteret eller landsretterne offentliggøres sammen med de underliggende afgørelser fra by- og landsretterne."
"Har du optjent en aktieindkomst på under 58.900 kr. (2023), bliver denne aktieindkomst beskattet med 27 procent. Overstiger din aktieindkomst grænsen på 58.900 kr., skal du betale 42 procent i skat af det beløb, der overstiger grænsen, mens de første 58.900 kr. stadig kun beskattes med 27 procent."
"Du skal altid selv tjekke, om det er de rigtige oplysninger, der står på din årsopgørelse. Det gælder uanset, om du køber eller sælger aktier og andre værdipapirer, eller du blot får udbetalt et årligt udbytte. Skattestyrelsens beregningssystem Værdipapirsystemet i TastSelv kan beregne nogle af oplysningerne."
"Når du er kapitalejer i et selskab, der ikke er optaget til handel på et reguleret marked, som bliver opløst, skal du betale skat af din personlige gevinst på opløsningstidspunktet. Hvis du har haft tab, kan du få fradrag for tabet. Gevinst/tab skal du oplyse i rubrik 67 i årsopgørelsen og felt 312 i forskudsopgørelsen. Gevinst/tab opgøres som forskellen mellem afståelsessummen og anskaffelsessummen."
"Afståelsessummen er det provenu, der er på opløsningstidspunktet. Det vil ofte være egenkapitalen i dit selskab. Hvis egenkapitalen er negativ på opløsningstidspunktet, er der ikke et provenu, og afståelsessummen vil være 0 kr."
"Anskaffelsessummen er det beløb, du betaler, eller den værdi, du indskyder, når du bliver ejer af selskabet. Anskaffelsessummen skal reguleres med de ændringer, der er sket i din ejertid. Ændringer til anskaffelsessummen kan være:

Kapitaludvidelse/kapitalnedsættelse
Omstrukturering
Fusion
Spaltning
Skattefri virksomhedsomdannelse
Aktieombytning"
"Du skal selv huske at oplyse Skattestyrelsen om købet af aktier og andre værdipapirer, medmindre det sker automatisk. Det er en betingelse, hvis du vil have fradrag for eventuelle tab på aktier og investeringsbeviser. Når du køber via din bank eller fondshandler her i Danmark, går det automatisk, og du behøver ikke selv at gøre noget."
"Banker og fondshandlere i Danmark har pligt til at indberette oplysningerne til Skattestyrelsen. Du skal selv oplyse købet til Skattestyrelsen, hvis det drejer sig om værdipapirer, der er købt i udlandet og er placeret i et udenlandsk depot. Gem kvittering for køb af værdipapirer."
"Det er især, når du sælger værdipapirer, du skal gøre noget. Når du sælger aktier og andre værdipapirer, skal du betale skat af gevinsten."
"Gevinst ved salg af almindelige aktier beskattes som aktieindkomst. Hvis du har haft tab ved at sælge aktier, kan du trække tabet fra, hvis Skattestyrelsen har fået oplysning om købet."
"Der er undtagelser, hvis du har købt dine aktier før 1. januar 2006. Gem altid dokumentation for salget. Sådan opgør du gevinst og tab ved salg af aktier  
Hovedreglen er, at Gevinst og tab opgøres efter gennemsnitsmetoden. Ved salg af aktieretter og tegningsretter kan der gælde andre regler. Først ind, først ud

Sælger du aktier i samme selskab og med samme rettigheder, hvor du har købt nogle før og nogle efter 1. januar 2006, anses de først købte som hovedregel for de først solgte. Tab på aktier, der er optaget til handel på et reguleret marked
Aktier, der er optaget til handel på et reguleret marked, hed tidligere børsnoterede aktier. Hvis du taber på at sælge aktier, der er optaget til handel på et reguleret marked, skal du oplyse tabet på din årsopgørelse i rubrik 66. Skattestyrelsen trækker automatisk tabet fra i aktieudbytter og gevinster ved salg - dog kun i aktieudbytter og gevinster, der er aktieindkomst og vedrører aktier, der er optaget til handel på et reguleret marked. Du kan kun fratrække tab på aktier, optaget til handel på et reguleret marked, i aktieudbytter og gevinster ved salg af andre aktier, der er optaget til handel på et reguleret marked."
"Hvis dit tab er større end det samlede beløb af dine aktieudbytter og gevinster (kaldet aktieindkomst), får du fradrag for det resterende tab i denne rækkefølge:

Det overskydende tab trækkes automatisk fra i summen af din samlevende ægtefælles aktieudbytter og gevinster opgjort efter fradrag af din ægtefælles tab. Denne overførsel er obligatorisk. Er der stadig et overskydende tab, bliver det overført til de efterfølgende år, hvor det modregnes automatisk først hos dig og dernæst hos din ægtefælle. Et fremført tab skal modregnes i takt med, at der er nettogevinst mv. i de efterfølgende indkomstår. Læs mere om Betingelser for fradrag for tab på aktier og investeringsbeviser

Tab på aktier, der ikke er optaget til handel på et reguleret marked
Aktier, der ikke er optaget til handel på et reguleret marked, hed tidligere unoterede aktier."
"Hvis du taber på at sælge aktier, der ikke er optaget til handel på et reguleret marked, skal du oplyse tabet på din årsopgørelse i rubrik 67, eller i oplysningsskemaet. Når du har oplyst om tabet, bliver det automatisk modregnet i eventuel positiv aktieindkomst."
"Hvis aktieindkomsten herefter er negativ, udregnes skatteværdien af den negative aktieindkomst automatisk. Dette negative skattebeløb fratrækkes automatisk i dine øvrige skatter på årsopgørelsen. Hvis du er gift og samlevende ved årets udgang, skal din negative aktieindkomst dog først modregnes i din ægtefælles eventuelle positive aktieindkomst for samme år, inden der beregnes et negativt skattebeløb."
"Et negativt skattebeløb, som er større end din egen slutskat af anden indkomst, modregnes i en samlevende ægtefælles slutskat for samme indkomstår. Er der stadig et overskydende negativt skattebeløb, bliver det automatisk modregnet i skatten i de efterfølgende år, først i din egen skat og dernæst i din ægtefælles. Skatteværdi af negativ aktieindkomst beregnes med 27 % af de første 61.000 kr. og 42 % af resten for 2024."
"For ægtefæller er beløbsgrænsen i alt på 122.000 kr. For 2023 er beløbsgrænsen på 58.900 kr. og for ægtepar på 117.800 kr. Hvis du taber på aktier, der ikke er optaget til handel på et reguleret marked, men som i din ejertid har været optaget til handel på et reguleret marked (tidligere børsnoterede), skal du trække tabet fra efter de regler, der gælder for aktier, der er optaget til handel på et reguleret marked. Salg af tegningsret beskattes som aktieindkomst
En tegningsret er den ret, der giver et selskabs aktionærer ret til at tegne nye aktier i forbindelse med udvidelse af selskabets kapital. Vil du ikke selv udnytte tegningsretterne, kan du sælge dem."
"Gevinsten beskattes som aktieindkomst. Vær opmærksom på, at der er særlige beregningsregler."
"Du skal selv huske at oplyse Skattestyrelsen om købet af aktier og andre værdipapirer, medmindre det sker automatisk. Det er en betingelse, hvis du vil have fradrag for eventuelle tab på aktier og investeringsbeviser. Når du køber via din bank eller fondshandler her i Danmark, går det automatisk, og du behøver ikke selv at gøre noget. Banker og fondshandlere i Danmark har pligt til at indberette oplysningerne til Skattestyrelsen. Du skal selv oplyse købet til Skattestyrelsen, hvis det drejer sig om værdipapirer, der er købt i udlandet og er placeret i et udenlandsk depot. Gem kvittering for køb af værdipapirer."
"Som udgangspunkt skal jeres barn starte i skole det år, barnet fylder 6 år. Når det er tid til at skrive jeres barn op til skolestart, får I besked fra kommunen. Som forældre kan I ansøge om eller give samtykke til at udsætte skolestart for deres barn, så barnet først starter et år, efter undervisningspligten er indtrådt. En ansøgning skal være begrundet i barnets udvikling, og kommunalbestyrelsen skal godkende, at skolestarten udsættes."
"Kommunalbestyrelsen kan også vælge at lade skolelederen på barnets distriktsskole træffe beslutningen om, hvorvidt skolestart kan udsættes. Der træffes normalt afgørelse på baggrund af en individuel skolemodenhedsundersøgelse eller en udtalelse fra lederen af børnehave eller børnehaveklasse. Er I som forældre i tvivl om, hvorvidt jeres barn er modent nok og klar til at starte i skole, kan I henvende jer til skolen og få en samtale, der kan hjælpe jer til at vurdere, hvad I ønsker for jeres barn."
"Skolerne i kommunen hører til hvert deres skoledistrikt. Jeres bopælsadresse bestemmer, hvilket skoledistrikt I hører til, og altså hvilken skole jeres barn vil blive tilbudt en plads på. På kommunens hjemmeside kan I finde flere oplysninger om, hvilken skole jeres barn tilhører. Men der er frit skolevalg, og det betyder, at hvis I ikke ønsker, at jeres barn skal gå på folkeskole i jeres skoledistrikt, kan I frit vælge at indskrive jeres barn i en folkeskole, der ligger uden for jeres skoledistrikt eller i en helt anden kommune, så længe der er plads. Der er åbenhed om en række nøgletal på skolerne. Du kan finde oplysninger om trivsel, karaktergennemsnit, fraværsprocent mv."
"Det er obligatorisk for alle børn at gå i børnehaveklasse, også kaldet 0. klasse. Det er især pædagogisk uddannede børnehaveklasseledere, der underviser, men lærere kan også stå for en del af undervisningen. Kommunen kan beslutte, at elever på 1.-3. klassetrin undervises sammen i aldersintegrerede klasser. På mindre skoler kan en klasse omfatte flere klassetrin op til 7. klassetrin. Den samlede mindste undervisningstid i børnehaveklassen er 1.110 timer."
"Kommunalbestyrelsen kan desuden fravige reglerne om en mindste varighed af undervisningstiden. Fagligt indhold
Børnehaveklassen er et overgangsår, hvor børn kan blive fortrolige med at gå i skole, og hvor de lærer nogle grundlæggende ting."
"Fx skal børnene:

lære tal og bogstaver at kende
lære at lytte til og genfortælle en historie
begynde at arbejde med skrift. Derudover arbejder børnene med kreativitet og musik, bevægelse og natur. Et af målene med undervisningen er desuden at lære børnene nogle sociale færdigheder, såsom at arbejde i grupper og blive fortrolige med reglerne i en klasse."
"Det er skolelederen, der træffer beslutninger om skolens elever inden for de rammer og principper, som kommunalbestyrelsen eller skolebestyrelsen har fastsat. Det er derfor ikke muligt at klage over en afgørelse om barnets skolestart."
"Hos Uddannelses- og Forskningsstyrelsen kan du få en vurdering af, hvad din afsluttede udenlandske uddannelse svarer til i Danmark, det vil sige hvilket uddannelsesniveau og så vidt muligt hvilket fagområde. Hvis du ikke har afsluttet uddannelsen, kan du få et fingerpeg om styrelsens vurdering ved at slå op i Landehåndbogen eller Vurderingsdatabasen."
"Du kan læse mere om oplæring i udlandet (OPU) på Uddannelses- og Forskningsstyrelsens hjemmeside. Uddannelses- og Forskningsstyrelsen hører under Uddannelses- og Forskningsministeriet og bidrager til, at danske studerende udnytter mulighederne for at studere og lære i udlandet. Uddannelses- og Forskningsstyrelsen har desuden lavet en hjemmeside, Gribverden.dk, hvor du kan få flere oplysninger om studier og arbejde i udlandet."
"Ønsker du at klage over en karakter på en gymnasial uddannelse, kan du inden to uger efter bedømmelsen henvende dig til uddannelsesstedets leder. Klagen skal være skriftlig og begrundet."
"Ledelsen kan vælge at ændre din karakter, give dig et tilbud om at tage prøven om, eller de kan afvise din klage. Er du ikke tilfreds med skolens afgørelse, skal du klage inden én uge, efter du har modtaget svaret. Skolen videresender derefter klagen til Børne- og Undervisningsministeriet."
"For at komme i en isbryderordning er det et krav, at du opfylder alle betingelserne:

du har et handicap
du har gennemført en uddannelse, der varede mindst 18 måneder
uddannelsen giver ret til at blive optaget i en a-kasse. Men der er ikke krav om medlemskab. du mangler erhvervserfaring inden for det område, du er uddannet til
du bliver ansat i isbryderordningen, inden to år efter du har afsluttet din uddannelse."
"Hvis du ikke er enig i kommunens afgørelse, skal du klage til kommunen inden fire uger. Kommunen skal så genvurdere sin afgørelse inden fire uger, fra klagen er modtaget. Hvis kommunen fastholder sin afgørelse, bliver din klage sendt videre til Ankestyrelsen, som tager stilling til afgørelsen. Den Uvildige Konsulentordning på Handicapområdet (DUKH) kan give dig uvildig rådgivning, når din sag er gået i hårdknude, eller du føler dig uretfærdigt behandlet. Du kan søge aktindsigt i dine sager, fx:

hos kommunen

hos lægen

på hospitalets forskellige afdelinger

Læs mere om at søge aktindsigt og om offentlig"
"Formålet med at registrere sig på danskerlisten er at give Udenrigsministeriet mulighed for at kontakte dig i en akut krisesituation i udlandet. Det kan være i tilfælde af en naturkatastrofe, en terroraktion eller en væbnet konflikt, i det land du opholder dig i. I en sådan situation kan du have brug for information om en sikker og hurtig måde at forlade området på. Registrering på danskerlisten er et frivilligt tilbud. Du kan bruge det ved både korte rejser og længerevarende ophold i udlandet. Du kan tilmelde dig før og under din rejse. Listen opdateres årligt for at sikre at oplysningerne er korrekte."
"Det er undervisning i:

den nødvendige optræning af kroppen efter graviditet og fødsel
babymassage, barnets udvikling, forældre-barn-kontakt og andet, som er aktuelt den første tid efter fødslen. Barnet er med til undervisningen"
"Der er gratis kurser, som ledes af jordemødre, og som holdes på fødestedet. Du kan få oplysninger om kurserne på det sygehus, hvor du skal føde, eller på dit lokale jordemodercenter."
"Situationer med akut behov for psykiatrisk hjælp kan bl.a. være:

tab af kontrol
selvmordstanker
voldsom angst eller depression
reaktioner på en kriseoplevelse
abstinenser"
"Personer, der bor alene, kan komme i en situation, hvor et midlertidigt plejeophold vil være den bedste løsning. Det kan fx være i situationer, hvor ældre er udskrevet fra hospitalet efter et hoftebrud, men har behov for lidt ekstra opsyn de første par uger. Eller det kan være en ældre med et sygdomsforløb af en karakter, der ikke nødvendiggør hospitalsindlæggelse, men hvor den ældre føler sig utryg ved at være alene hjemme."
"Hvis du ikke er enig i kommunens afgørelse, kan du klage til kommunen inden fire uger. Afgørelsen skal så genvurderes inden fire uger, fra klagen er modtaget. Hvis kommunen fastholder sin afgørelse, bliver din klage sendt videre til Ankestyrelsen, som tager stilling til afgørelsen."
"AES udbetaler som udgangspunkt din erstatning til din NemKonto, men på NemKonto er dine penge ikke beskyttet mod kreditorer. Hvis du vil beskytte din erstatning fx ved skilsmisse eller gæld, skal du have en beskyttet konto, som din erstatning kan blive sat ind på. Hvis du ønsker pengene udbetalt på en anden konto, skal du inden 10 dage, efter du har modtaget afgørelsen, give os besked om det via kontaktboksen på denne side. Du skal benytte linket i bunden af billedet - Send Digital Post til ’AES - Udbetaling’. Har du ikke MitID skal du benytte linket - Send besked til ’AES - Udbetaling’ - og vedhæfte billedlegitimation i form af pas eller kørekort. Dette link skal også benyttes af advokater, fagforeninger mm, som har fuldmagt i sagen. Ønsker du mere information om, hvad det betyder at have en beskyttet konto, skal du spørge i din bank. Hvis du stiller din erstatning som sikkerhed for fx et lån i banken eller overfører andre beløb til din beskyttede konto, er din erstatning ikke længere beskyttet mod kreditorer."
"Hvis du flytter til udlandet, fortsætter din udbetaling fra Arbejdsmarkedets Erhvervssikring. Du vil dog én gang om året modtage en leveattest, som du skal udfylde for fortsat at få din erstatning. Det er meget vigtigt, at du bruger den attest, som vi sender til dig elektronisk eller med posten, fordi attesten har en stregkode med dine personlige oplysninger. Hvis du ikke besvarer leveattesten, stopper din udbetaling"
"Når en borger får udbetalt erstatning for en erhvervssygdom efter arbejdsskadesikringsloven, er det muligt at beskytte erstatningen fra kreditorer. En erstatning fra AES er personlig og kan ikke overføres til andre. Kreditorer kan heller ikke gøre udlæg eller foretage anden retsforfølgning i kravet. For at sikre, at erstatningen er beskyttet mod kreditorer, når den bliver udbetalt, skal borgeren få banken til at:

oprette en særskilt konto
registrere, at beløbet er kreditorbeskyttet"
"Det er sygehusets læger, der vurderer, om du har behov for genoptræning. Sygehuset skriver en individuel genoptræningsplan til dig, som sendes til kommunen. Herefter kontakter kommunen dig med et konkret tilbud om genoptræning. Hvis du har behov for specialiseret genoptræning, er det sygehuset, der tilbyder dig genoptræning."
"Det er forskelligt, hvilke tilbud om genoptræning og vedligeholdelsestræning kommunerne har. Derfor foregår træningen vidt forskellige steder:

i dit eget hjem
på et sygehus
på et sundhedscenter
i et træningscenter
Frit valg af træningssted
Hvis kommunen har flere tilbud, kan du frit vælge mellem dem. Med en genoptræningsplan fra et sygehus kan du vælge at gå til genoptræning i en anden kommune end den, du bor i, hvis den anden kommune har kapacitet til det."
"Hvis du ikke er enig i kommunens afgørelse, skal du klage til kommunen inden fire uger. Afgørelsen skal så genvurderes inden fire uger, fra klagen er modtaget. Hvis kommunen fastholder sin afgørelse, bliver din klage sendt videre til Ankestyrelsen, som tager stilling til afgørelsen."
"Børn fra 0-5 år skal tilbydes 7 forebyggende helbredsundersøgelser hos egen læge, heraf 3 undersøgelser inden barnet er et år gammelt. Du skal selv henvende dig til dit barns læge for at bestille tid til undersøgelserne."
"Alle børn i Danmark tilbydes gratis vaccine mod:

difteri, stivkrampe, kighoste, polio (Di-Te-Ki-Pol), mæslinger, fåresyge og røde hunde (MFR) hos børn og unge under 18 år
røde hunde hos unge over 12 år
infektioner forårsaget af bakterien Hæmophilus influenzea, type b (Hib) hos børn under 6 år. Bakterien kan give hjernehindebetændelse (meningitis) og strubelågskatar
hepatitis B hos børn under 2 år, der er født af kvinder med kronisk hepatitis B
livmoderhalskræft (obs. 3 vaccinationer er nødvendig)."
"Børne- og ungdomstandpleje omfatter alle under 18 år. Optagelse i børne- og ungdomstandpleje sker automatisk ved dit barns fødsel og forudsætter ikke tilmelding. Det anbefales, at dit barn senest i ½-1 års alderen indkaldes til besøg på klinikken med henblik på at sikre tidlig opstart af hensigtsmæssige tandplejevaner og oplyse dig om hensigtsmæssig kost, mund- og tandhygiejne. Ved dit barnets optagelse i den kommunale tandpleje orienterer kommunen dig samtidigt om, hvorledes kommunen har tilrettelagt sit tandplejetilbud. I denne forbindelse har kommunen pligt til at oplyse om de valgmuligheder du og dit barn har inden for børne- og ungdomstandplejen, herunder om regler for frit valg for børn og unge under 15 år, særlige regler for de 16-17 årige, regler for skift af behandler, eventuel egenbetaling og færdiggørelse af påbegyndte behandlinger."
"Medarbejderen på alarmcentralen vil som regel spørge dig om:

Hvad er der sket? Hvornår er det sket? Hvilket nummer du ringer fra? Hvor mange er kommet til skade? Når medarbejderen på 112-alarmcentralen har fået de mest nødvendige oplysninger, bliver dit opkald stillet videre til den rette myndighed."
"Hjælpen bliver sendt af sted, mens du taler med medarbejderen på 112-alarmcentralen eller vagtcentralen. Du ”spilder” altså ikke tiden ved at svare på medarbejdernes spørgsmål, og samtalen fortsætter, så længe der er behov for det. Bliv på stedet til hjælpen er fremme. Du kan hjælpe til på stedet, indtil professionel hjælp er fremme, hvor du kan give ambulancepersonalet yderligere oplysninger."
Skattestyrelsen har som led i den fælles myndighedsindsats mod social dumping kontrolleret syv virksomheder i Kolding. I fem af virksomhederne fandt Skattestyrelsen indikationer på social dumping.
"Virksomhederne kan derfor se frem til yderligere kontrol. Skattestyrelsen har onsdag i sidste uge gennemført årets syvende landsdækkende aktion mod social dumping i samarbejde med Arbejdstilsynet og politiet. I Kolding blev syv virksomheder kontrolleret. I de virksomheder, hvor Skattestyrelsen konstaterer indikationer på social dumping, har Skattestyrelsen oftest brug for yderligere oplysninger, inden der kan træffes en endelig afgørelse. Det gælder for fem virksomheder i Kolding. - Vi stødte på det samme problem i alle fem virksomheder i Kolding."
"De udenlandske medarbejdere i de fem virksomheder, vi skal have set nærmere på, ser ud til at skulle anses for arbejdsudlejede til den danske virksomhed, de udfører arbejde for. Det betyder, at der løbende vil skulle afregnes dansk skat af deres indtægter, siger Ernst O. Nielsen, der er funktionsleder i Skattestyrelsen. Fokus på udenlandske medarbejdere og virksomheder
Skattestyrelsen har under aktionen kontrolleret 75 virksomheder fordelt over hele landet og talt med i alt 166 medarbejdere, hvoraf de 124 var udenlandske. 37 af de 75 virksomheder – svarende til 49 pct. - kan se frem til yderligere kontrol. I Kolding talte Skattestyrelsen med 12 medarbejdere, hvoraf otte var udenlandske."
"- Vi har under vores kontroller fokus på, at især udenlandske virksomheder og medarbejdere får afregnet korrekt moms og skat af det arbejde, de udfører. Det har vi bl.a. fordi det skaber unfair konkurrence, når virksomheder og medarbejdere ikke er registreret korrekt. Vi udvælger derfor virksomhederne til kontrol ud fra de oplysninger, vi har om dem, som indikerer, at der kan være udfordringer med social dumping, siger Ernst O. Nielsen. Danske virksomheder kan hæfte for manglende skat
Danske virksomheder, der hyrer udenlandske underleverandører, kan komme til at hæfte for manglende skat, hvis deres udenlandske underleverandør ikke er registreret korrekt."
"Skattestyrelsen har siden 2012 indgået i en fælles myndighedsindsats mod social dumping sammen med Arbejdstilsynet og politiet. Formålet er at sikre, at arbejde i Danmark foregår på ordentlige vilkår og følger den danske lovgivning samt forebygger konkurrenceforvridning blandt virksomheder, der anvender udenlandske underleverandører og ansatte. Det sker gennem målrettede fælles kontrolaktioner mod brancher og virksomheder, hvor der vurderes at være risiko for svindel fx på byggepladser, restauranter, gartnerier, rengøring og i landbruget."
"Som led i indsatsen gennemfører de tre myndigheder en række fælles kontrolaktioner. Skattestyrelsens rolle i myndighedssamarbejdet er at kontrollere, om udenlandske virksomheder og arbejdstagere er registreret korrekt i forhold til moms og skat, samt om moms og skat er angivet og betalt korrekt. I 2022 gennemførte Skattestyrelsen 3.343 kontroller, og på baggrund af kontrollerne blev der samlet opkrævet godt 300 mio. kr. De tre myndigheder forventer i løbet af 2023 at gennemføre otte landsdækkende aktioner samt 40 regionale aktioner."
"Under en landsdækkende kontrolaktion mod social dumping fik otte virksomheder i Køge besøg af Skattestyrelsen. I fem af de otte virksomheder var der tegn på social dumping, og virksomhederne kan derfor se frem til yderligere kontrol. I uge 41 foretog Skattestyrelsen i samarbejde med Arbejdstilsynet og politiet en landsdækkende kontrolaktion med særligt fokus på virksomheder i bygge- og anlægsbranchen."
"Kontrolaktionen foregik over hele landet, og otte virksomheder i Køge og omegn blev besøgt. Fem af disse virksomheder kan se frem til yderligere kontrol, fordi Skattestyrelsens medarbejdere skal undersøge nærmere, om virksomhederne har problemer med social dumping. I alt blev 63 virksomheder besøgt på 37 forskellige adresser over hele landet og i 45 af virksomhederne vil Skattestyrelsen lave en nærmere kontrol af forholdene."
"- Når vi går tæt på virksomheder i bygge- og anlægsbranchen, er der særligt to problemer, der går igen: virksomhederne har svært ved at forstå reglerne for beskatning af arbejdsudleje, og så ser vi alt for ofte, at arbejdsgivere fejlagtigt betragter udenlandske lønmodtagere som selvstændige erhvervsdrivende, udtaler Ernst O. Nielsen, der er funktionsleder i Skattestyrelsen. Problemerne med reglerne for arbejdsudleje og forskellen på selvstændige og lønmodtagere er dog langt fra isoleret til bygge- og anlægsbranchen, de ses også ved kontroller i andre brancher."
"Den landsdækkende kontrolaktion er en del af den fælles myndighedsindsats med det formål at bekæmpe social dumping og sikre, at arbejde i Danmark foregår på ordentlige vilkår og efter danske regler. Europæisk kampagne
I uge 42 startede en fælleseuropæisk informationskampagne mod social dumping målrettet byggebranchen, hvor Danmark også deltager. Kampagnen, som hedder #EU4FairConstruction, er et initiativ fra den europæiske arbejdsmarkedsmyndighed, ELA (European Labour Authority). Skattestyrelsen og Arbejdstilsynet deltager i kampagnen som en del af det fælles myndighedssamarbejde mod social dumping."
"Du kan få kørselsfradrag for din transport, hvis du har over 12 km til arbejde (samlet over 24 km til og fra arbejde). Det gælder ved alle typer lønnet arbejde, du betaler am-bidrag af, fx også studiejob, lønnet praktik og løntilskud. Du får fradrag for de dage, du reelt kører til og fra arbejde. Du må derfor ikke medregne dage, hvor du fx har arbejdet hjemmefra, været på ferie eller syg."
"Bliver kørselsfradraget udbetalt? Nej. Hvis du kan få fradrag og oplyser det på din forskudsopgørelse, bliver det medregnet i din skat i løbet af året. Du skal også huske at oplyse dit kørselsfradrag på din årsopgørelse. Fradragets værdi er ca. 26 %."
