text
"Hej Netdoktor

Jeg er blevet steriliseret og har fortrudt det. Jeg har mødt en dejlig kæreste, hun har to børn og jeg har to børn, men vi kunne godt tænke os at få et barn sammen. Koster det noget og blive “syet sammen igen” eller er der en form for brugerbetaling på dette? Og hvad er chance for at det virker? mvh"
"Kære Spørger

Det koster ikke noget at blive syet sammen igen – ordet er refertiliseret; det er dog ikke noget der gøres hvor som helst og der kan være ventetid på det. Du kan blive henvist til det via din egen læge. Succesraten afhænger af hvor længe siden det er du blev steriliseret, generelt er succesraten bedst jo kortere tid der er gået. Held og lykke med det."
"Kære spørger

Ved en sterilisering fjernes et lille stykke af hver sædleder og enderne lukkes med tråd (såkaldt ""underbinding""). Det vides ikke præcist, hvad der så sker i testiklerne, når sædceller nu forbliver ophobede i den såkaldte bitestikel."
"I testiklen sker dannelsen af sædceller i lange rør, som der er mange af. Alle disse rør munder ud i bitestiklen, som er et vedhæng på bagsiden af testiklen. Inde i bitestiklen samles alle disse rør til ét rør, som er sædlederen, der begynder ved den nederste pol af testiklen, hvor bitestiklen ophører. Efter sterilisering véd man, at bitestiklerne bliver udspilede de første uger. Hos nogle mænd giver dette smerter, og det opfattes ofte af de praktiserende læger som en betændelse i bitestiklen."
"Muligvis opfatter kroppen det også som en betændelse, og man formoder, at kroppen nedbryder og fjerner sædcellerne, som om det var bakterier. Man kan også måle, at manden danner antistoffer mod sine egne sædceller som et udtryk for, at hans krop nedbryder sædcellerne. Efterhånden bliver dannelsen af sædceller nedsat og formodes at ophøre helt. Når en mand ønsker at genvinde sin frugtbarhed (fertilitet) efter en sterilisering, er det rent kirurgisk et ret simpelt indgreb at sy sædlederne sammen igen."
"Man kan bare ikke love noget om resultatet på forhånd. Rent teoretisk må man forvente, at des længere tid, der er gået fra steriliseringen, des ældre manden er blevet, og des mere sæddannelsen er gået i stå i testiklerne, des mindre er chancen for, at han genvinder sin fertilitet."
"Der findes ingen sikre oplysninger om, hvor store chancerne er, og litteraturen er ret varierende. Hvis jeg skal vove et rimeligt skøn, bliver det: Der er cirka 90 procents chance for, at din kæreste efter en refertilisering vil have mange og levende sædceller i sit ejakulat (den væske, der sprøjtes ud ved orgasme). Der er cirka 50 procents chance for, at du kan blive gravid inden for 1 år, og det betyder videre, at der er cirka 35-40 procents chance for, at I får et barn med hjem (en del graviditeter ender jo i spontan abort). Så jeg synes da bestemt, at I skal tage chancen, og at din kæreste skal lade sig operere. Held og lykke."
Jeg er en 43 årig mand med et BMI på > 30. Min sædkvalitet er på 30-50%. Hvordan er mulighederne for at få børn med en sådan sædkvalitet?
"Du fortæller, at du er 43 år og barnløs. Du er tilsyneladende en ""bamse"" vurderet ved din højde og vægt (BMI > 30) men ellers sund og rask. Du fortæller ikke, hvor længe du har forsøgt at få et barn."
"Om du tidligere forgæves har forsøgt med andre kvinder eller om din kone har børn i forvejen. Og hvordan er din livsstil, arbejde, stress, tobak, alkohol? Når jeg starter mit svar på denne måde, er det for at fortælle dig, at der skal meget andet og mere til for at blive gravid end sædkvaliteten."
"Men hvis vi nu forestiller os, at både din kone og du er blevet grundigt undersøgt for barnløshed - og alt er fundet normalt - og I uden at det hidtil er lykkedes med flid har forsøgt at blive gravide et par år, så kan man godt ofre lidt opmærksomhed på, hvad en sædprøve viser i mikroskopet. En sædprøve til undersøgelse bør være på mindst 2 milliliter og hver milliliter skal indeholde mindst 20 millioner sædceller, hvoraf mindst halvdelen skal være levende og bevæge sig og en del skal bevæge sig hurtigt fremad, når du kigger i mikroskopet. Endelig skal mindst hver tredje sædcelle ser normal ud."
"På laboratoriet kan der foretages en såkaldt oprensning af sæden. Herefter dækker betegnelsen ""normal sædkvalitet"" en prøve med mere end 10 millioner sædceller."
"Du fortæller om en ""sædkvalitet på 30-50%"". Jeg ved ikke, hvad den vurdring bygger på, men hvis det er en læge, der har fortalt dig det, ville jeg nok bede om en bedre og mere udførlig forklaring - og blandt andet sat i forhold til det ovenfor beskrevne. Hvis jeg skal være positiv i forhold til dit ønske om at få et barn, så er din ""sædkvalitet"" på det forliggende spinkle grundlag måske ikke den bedste - men alligevel ikke så ringe endda!"
"Jeg vil meget gerne vide, om der findes noget medicin, som kan gør ens penis større. Jeg modtager mange e-mails, som lover penis enlargement, hvis man bruger deres tabletter eller plaster. Jeg tror ikke på det, men vil alligevel gerne være sikker. På forhånd tak."
"Det korte svar er: Nej, der findes ingen medicin, der kan få en penis til at vokse. Desværre er mange mænd bekymrede over længden på deres penis. Det må være grunden til, at der åbenbart kan sælges forskellig medicin med den påståede virkning, at penis vil vokse."
"Der findes heller ingen ordentlig operation eller behandling, der kan medføre en længere penis. Svulmelegemerne i penis fortsætter ind under skambenet."
"Desuden er der nogle bånd mellem penis og skambenet, som holder penis på plads. En kendt operation går ud på at dele disse bånd, så penis kan trækkes lidt længere frem. Så ser den måske lidt længere ud. Hvis man vil måle, om penis' længde er normal, skal man måle helt inde fra skambenet til spidsen af penis, som samtidig strækkes helt ud."
"For mange mænd er det en overraskelse, at den normale længde er gennemsnitligt 13,3 cm (grænserne er 10,9 cm til 15,7 cm). Først når penis hos en voksen mand er kortere end 9 cm, taler man om en for lille penis. Der er lavet tabeller over normallængder af penis ved forskellige aldre hos drenge."
"Hvis man hos drenge kan påvise en for kort penis (såkaldt microphallus), skal drengen undersøges for nogle sjældne hormonforstyrrelser. I sådanne sjældne tilfælde kan det evt. komme på tale at behandle med mandligt kønshormon."
"Læg mærke til, at behandlingen kun kommer på tale hos den ikke-udvoksede dreng. Det hjælper ikke at behandle en mand med kønshormoner for at få penis til at vokse. Hos mænd, der har misbrugt androgene steroider (hormoner med virkning som mandligt kønshormon) - ofte bodybuildere - kan man faktisk se, at testiklerne er blevet mindre og penis kan se mindre ud."
"Jeg er en dreng på 15 år, der har manglet min testikler i et års tid. Jeg kan ikke trykke dem ned i pungen og jeg ved ikke hvad jeg skal gøre. Jeg syntes det er pinligt, at snakke med mine forældre. Jeg undrer mig over, hvad jeg skal gøre og om jeg skal opereres for det."
"Kære spørger

Godt du reagerer – i din alder skal testiklerne gerne være nede i pungen da det ellers kan give problemer med sædkvaliteten, hvis ikke de ligger der, kan man med en mindre operation oftest få dem derned. Nogle drenge og unge mænd har et lidt for kort ”ophæng” til testiklerne og når man vokser i højden kommer testiklerne til at ligge højere og højere. Så er der lige det med det pinlige…. der er ikke mange på 15 der har lyst til at tale med deres forældre om ting syd for navlen."
"Heldigvis synes de færreste forældre at det er pinligt at hjælpe deres børn, så fortæl dine forældre om problemet, brug eventuelt mit svar som udgangspunkt. Du skal have en tid hos din læge – du kan også selv bestille den, når man er 15 behøver man ikke nødvendigvis have sine forældre med, og såfremt din lægen ikke finder testiklerne på plads, skal du henvises til urolog mhp eventuel operation."
"Her for et års tid siden begyndte jeg at eksperimentere med stoffet ketamin. Jeg havde en periode hvor jeg indtog stoffet ca. 6-7 gange inden for et par måneder vil jeg tro og jeg havde faktisk ikke rørt det siden dengang, men her sidste weekend kom jeg sgu til at indtage ca. halvandet gram fordelt indover en weekend, hvilket jeg nu har det super skidt med. Efterfølgende har jeg nemlig læst mig til, at relativt små doser ketamin gør mænd sterile, hvilket jeg i høj grad ikke ønsker at være og vil derfor hører om jeg kan forvente permanente skader der gør at jeg ikke er i stand til at få børn."
"Kære Spørger,

Ketamin er et medicinsk præparat som man bruger i forbindelse med bedøvelse af mennesker som skal opereres eller bedøves på ulykkessted f.eks. ved trafikulykke. Det kan i mindre doser virke smertestillende. Der foregår forskning hvor man undersøger om ketamin kan bruges i behandling af depression eller klyngehovedpine. Det findes enten som hvidt pulver eller klar væske. Ved misbrug indtages det typisk ved snifning eller rygning. Rusen varen ½-4 timer med syns- og hørehallucinationer, manglende kontrol over sin krop og man kan ikke føle smerter. Varigheden af rusen afhænger af indtagelsesmåden. Forgiftning med stoffet kan give mareridtslignende oplevelser, høj puls og alvorlig temperaturstigning. Ved regelmæssigt brug er der risiko for udvikling af tolerans hvilket vil sige man skal have større og større dosis for at opnå en virkning."
Man kan blive afhængig af ketamin. Der er ikke kendskab til at netop mænds fertilitet direkte forringes. Hvis man har et forbrug af ketamin eller andre stoffer er der god hjælp at hente hos misbrugsrådgivningen.
"Jeg har et problem. Jeg kom i puberteten da jeg var 12 år, og der fik jeg en meget lys stemme."
"Så lys, at det lyder som en piges stemme. Hvad kan jeg gøre for at få min stemme mørk for altid?"
"Hvordan finder man ud af om den er gået i overgang? Jeg kan også tale med en meget mørk stemme, er det normalt? Slider jeg på mit stemmebånd? Jeg håber i svarer, fordi jeg er bange for den forbliver lys, selvom jeg også kan tale med en mørk

Hilsen Drengen med den lyse stemme."
"Ved pubertetens start påbegyndes en hormonelt betinget vækst af strubebrusken, med dannelse hos drenge af et såkaldt Adamsæble. Stemmebåndene bliver længere (hos drenge ca. 10 mm og hos piger ca. 3 mm), tykkere og bredere. Stemmen ændres således, at den efterhånden bliver mørkere og dybere. En hyppig forstyrrelse udviklingsmæssigt hos drenge, er en fortsat lys ”fistelstemme”, hvor stemmen ligger i det toneleje drenge og kvinder taler, d.v.s. en oktav for højt. Denne tilstand skyldes især en abnorm strubeindstilling, som er af stor betydning ved dannelse af de høje sangtoner, men ganske svær at anvende som talestemme."
"I dit tilfælde tyder det på, at du er i en overgangsfase på vej til at afslutte din pubertet, også hvad angår din stemme (og i øvrigt også din længdevækst), idet du anfører at stemmen ind imellem bliver dyb. Du kunne naturligvis lige se tiden an ½-1 år m.h.p."
"færdigudvikling af din pubertet og dermed din stemme. Men jeg kan dog foreslå, at du taler med din egen læge, som kan skønne om du har overstået puberteten, og evt.henvise dig til en talepædagog, som hurtigt kan lære dig at anvende din stemme på normal vis."
"Min kæreste og jeg har indtil videre brugt p-piller som præventionsmetode, men hun kunne godt tænke sig en pause. Hun siger hun har hørt om en ""p-stav"", som implanteres i armen på manden og fungerer som en mandlig pendant til p-pillen i ca."
"3 måneder. Jeg har læst et spørgsmål omhandlende præcis dette på sitet, men det er 5 år gammelt, så det er jo ikke urealistisk der er sket en udvikling siden. Findes et sådant præparat, og i det tilfælde, hvad er de eventuelle bivirkninger?"
"Tak for dit spørgsmål. Desværre er der tale om en misforståelse: P-staven er et præventionsmiddel til kvinder. Det består ganske rigtig af en lille stav, som placeres under huden. Staven afgiver små mængder hormon (et såkaldt gestagen) og virker ligesom minipiller. Staven kan sidde i tre år, og koster næsten 1.300 kroner."
Det er også muligt (for kvinden) at få indsprøjtet hormonet som depotbehandling hver tredje måned. Behandlingen koster ca. 100 kroner pr. gang.
"Af præventionsmetoder til mænd findes der fortsat kun kondom og sterilisation. Sidstnævnte kræver, at man er 100% sikker på, at man ikke ønsker (flere) børn. Der forskes i disse år i udviklingen af en mandlig p-pille, og så vidt jeg ved, foregår der allerede afprøvninger ude i den store verden. Alligevel går der nok en del år, før et sikkert præparat kommer på markedet i Danmark."
"Hvis din kæreste vil have en pillepause, er der derfor følgende muligheder: Kondom, spiral (hvis din kæreste har født - ellers frarådes det), pessar (der skal tages mål hos egen læge), depotindsprøjtning, som foregår hos egen læge og sterilisation hvis I ikke vil have børn. Desuden bruger nogle par afbrudt samleje og ""rytmemetoden"", hvor man kun har sex i ""sikre perioder"". De to sidste metoder kan dog generelt ikke anbefales, da de kræver megen selvdisciplin og ikke er nær så sikre som de gængse metoder."
"Jeg er en dreng på 16 år der har Årebrok i min venstre testikel. Jeg tror det også går under navnet varicocele. Jeg har været til lægen og fik afvise at det var helt normalt og der intet kunne gøres. Jeg har ikke som sådan smerter, men det irriterer mig helt vildt meget og gør mig på da det kan være meget synligt nogle gange."
"Ville spørge om der ingen behandling er, eller nogen måder jeg kan hjælpe det lidt på? Kan det være farligt eller have konsekvenser på længere sigt?"
"Der er behandling for årebrok/varicocele, tilstanden er almindelig og består af udvidelse af de tyndvæggede blodårer omkring sædstrengen. Behandlingen er operativ, typisk gøres det med kikkert, hvor man sætter klips på blodåren hvor den løber inde i maven."
"Testiklerne er i fosterlivet anlagt højt oppe i maven og derfor løber blodårene også den vej. Inden du evt. bliver opereret skal du overveje om du vil løbe de risisci der er ved operation, smerter, blødning, infektion og lille risiko for tab af testiklen. Tilstanden er i sig selv uskadelig, der er dog noget der tyder på, at hos mænd med dårlig sædkvalitet i forvejen kan man hjælpe nogle af dem med operation, det er dog vel og mærke hos mænd der allerede har problemer."
"Du kan ikke selv gøre noget fra eller til, synligheden varierer meget, det er typisk når man har stået meget og sidst på dagen det ses tydeligst. Hvis du ønsker behandling skal du henvises til urolog via din egen læge"
"Jeg er en ung mand på 23 år, der overvejer at tage til Tanzania til december og bestige Kilimanjaro. Men jeg læste for nyligt i Weekendavisen, at man kunne for varige mén på hjernen af ophold af længere tid i den højde. Det er jeg ikke så interesseret i. Så jeg har søgt på nettet for at få lidt afklaring omkring omfanget af de skader. Men det eneste, jeg fundet, er en debat, hvor en, der lyder som om han har styr på det, udtaler, at han ikke mener, det er så slemt, som en spansk undersøgelse skulle vise, det var."
"Dette er for mig et meget spinkelt grundlag at tage en beslutning på, derfor håber jeg, at I kan hjælpe mig! Jeg vil nemlig meget gerne af sted. Men må også være realistisk og veje det op imod risikoen og konsekvenserne. Kilimanjaro er lige knap 6 km højt. Håber virkelig, I kan hjælpe, eller måske bare henvise til et sted, hvor jeg kan få lidt støre indblik?"
"Når man taler om skader på hjernen ved ophold i højder som dem, du taler om, er det ikke så meget selve opholdet i højden, der er problemet, mere opstigningen til den pågældende højde. Det drejer sig om det, der hedder højdesyge. Efterhånden, som man stiger til vejrs, vil indholdet af ilt i luften falde. Det er i sig selv ikke farligt og netop det, som mange idrætsfolk faktisk udnytter, når de sover i ”højde-telt” for at stimulere kroppen til at danne flere røde blodlegemer, der jo transporterer ilt rundt i kroppen – disse dannes for at kompensere for det manglende ilt-tilbud i luften. I forbindelse med opstigning er det meget vigtigt, at man giver kroppen lov til at klimatisere sig undervejs og vænne sig til den højde, den skal fungere i. Risikoen, hvis ikke man gør det, er, at man kan udvikle højdesyge i varierende sværhedsgrad."
"Den variant, som kan give skader på hjernen, hedder HACE (High Altitude Cerebral Edema), hvor hjernen svulmer op pga væskeudtrædning, ødem, og det er en potentielt livstruende tilstand. Det gælder derfor om at respektere de lette symptomer på højdesyge som er kvalme, hovedpine og svimmelhed og stoppe opstigningen, så kroppen kan vænne sig til de nye omgivelser."
"Det er meget individuelt hvor hurtig en opstigning, kroppen kan klare, uden at få symptomer på højdesyge, men generelt kan man regne med mellem 100 og 300 meter per døgn. Såfremt du er sund og rask og i god fysisk form, bør der ikke være fare for dit helbred, såfremt du træffer de korrekte forholdsregler til en sådan tur. En bjergbestigning er ikke noget, man ”bare gør”, og det kræver lang forberedelse for at minimere de risici, man møder på sin vej."
Jeg er lidt rystet over mit besøg ved lægen i dag. Jeg har impotens-problemer.
Lægen skulle mærke mig oppe i endetarmen med en finger pga dette!!!??? Hvorfor? ?
"Det har en ganske enkel forklaring, nemlig at man med en finger i endetarmen kan mærke på en mands prostatakirtel (blærehalskirtlen), i nogle tilfælde kan potensproblemer hænge sammen med sygdomme i prostatakirtlen, f.eks. kan man i nogle tilfælde opleve manglende ejakulat ved begyndende prostatakræft."
"Langt de fleste potensproblemer hænger dog sammen med hjerte/karsygdomme, da problemer med blodtilførslen til svulmelegemerne er årsagen. Din læge har altså blot gjort det der anbefales. Vh"
"Sagen er at når jeg bliver intim med min kæreste kan der opstå ekstrem ømhed i mine testikler. Detter opstår typisk hvis vi har berørt hinanden og kysset i et stykke tid. Smerten kommer stille og rolig, og hvis jeg fortsætter kan smerten blive så slem at jeg kan kaste op. Dette opstod også igår, hvor jeg efterfølgende fandt ud af at mine underbukser havde flere sædpletter på, hvor jeg har overvejet om det er fordi jeg er pre-kommet så mange gange at mine testikler er blevet ømme?"
"Dit problem er velkendt, langvarigt forspil kan medføre ømme testikler, typisk vil udløsning få ømheden til at svinde igen. Væsken du har bemærket er formodentlig også en følge af forspillet og ikke årsagen til smerterne, det er helt almindeligt at der kommer noget væske inden selve udløsningen; det er i øvrigt også derfor at det såkaldte afbrudte samleje er en virkelig dårlig præventionsform."
"Jeg var tilbage i april, hos min egen læge, som skulle undersøge mig for testikelkræft i min venstre testikel, da jeg mærkede nogle små jag, når jeg var i bevægelse/gik en tur osv. Han kunne konkludere, at der intet unormalt var at mærke, hverken på selve testiklen, eller på bitestiklen. Altså ingen tegn på kræft, hvilket selvfølgelig var og er en stor lettelse."
"Resten af april, har jeg ikke mærket nogle jag/stik i testiklen, men nu er de så småt begyndt, at vende tilbage igen. Når jeg mærker på testiklen og bitestiklen (hvilket jeg desværre er begyndt på at gøre ret tit) så kommer der små jag i bitestiklen. Ligesom den følelse man får, hvis der er noget som “snitter” testiklen. Har ved mit tidligere besøg hos min læge, fået foretaget en urinprøve, som var negativ og afventer, at skulle til en ultralydsscanning engang til oktober."
"Mit spørgsmål er jo selvfølgelig, hvad disse jag evt. kan skyldes. Er det naturligt at have den gene/irritation ifht. den alder jeg har (39 år), da der måske sker forandringer i testiklerne, er det måske stress relateret, eller hvad kan det i det hele taget skyldes? Skal tilføjes, at jeg ikke har haft feber på noget tidspunkt, samt at jeg er med på, at bitestiklerne skal føles lidt nubrede og kugle-agtige at føle på. Dyrker ikke løbesport, fodbold eller anden form for sport, hvor løb kunne indgå. Går dog en del ture igen (3-4 gange om ugen) i forholdsvist højt tempo, men har haft holdt en lang pause på ca 6 mdr. Endvidere er jeg i mit daglige arbejde ude i, at skulle lave nogle forholdsvis tunge og måske uhensigtsmæssige løft på en borger 3 gange om ugen. Bare til lidt info."
"Der kan være mange årsager til smerter/ubehag i testiklen, nogle gange finder man ikke en årsag, men kan udelukke behandlingskrævende tilstand. Der kan være årsager i selve pungen som vandbrok, sædbrok, åreknuder, disse er fredelige tilstande som kan opereres hvis generne er store nok. Nogle får gener fra lyske/pung i forbindelse med problemer fra bevægeapparatet – følenerven til området starter omme på ryggen og kan generes ved rygproblemer. Jeg kan ikke sige hvilken årsag der er til dine problemer, eller om kan finde en specifik årsag, ultralyd er en god ide. Du skal ikke afholde dig fra at gå – det gør næppe noget værre, selvundersøgelse kan til gengæld gøre generne værre, idet man bliver mere opmærksom /fokuseret på problemet ved at undersøge og mærke efter. Hvis du arbejder på uhentsigtsmæssige måder, er det altid en god ide at se på om det kan forbedres, om end det ikke nødvendigvis har noget med dine gener at gøre."
"Jeg er en ung mand på 23 år med en højde på sølle 161 cm. Jeg udviklede mig hurtigt omkring 11-12 års alderen og var faktisk, i en overgang, over højdegennemsnittet i min klasse. Desværre fortsatte det ikke sådan. Mit spørgsmål går på, om der er nogen som helst form for hjælp at hente fra den medicinske verden? Er operation den eneste vej, eller kan væksthormon muligvis stadig give bare en lille smule ekstra til min højde? Er der måske kommet nye opdagelser på området? De seneste år er jeg gået hen og blevet meget frustreret over min højde, og der går faktisk ikke en dag, hvor jeg ikke tænker over det eller bliver gjort opmærksom på det via omverdenen. Det er svært at finde herretøj og -sko i min størrelse, og det er svært at finde en kæreste, da piger har svært ved at acceptere min højde."
"Jeg har samtidig svært ved som mand at være ""den lille"". Jeg håber du kender til en løsning på mit problem."
"Jeg må nok desværre skuffe dig. Jeg tror ikke, der er noget at hente medicinsk. For at få det endeligt afklaret, skal du henvises til en endokrinolog, som er en specialist i hormonobehandling og dermed er ekspert på dette område."
"Men det er nok for sent. I din alder er man færdigudvokset, og da hormoner primært virker ved at påvirke knogler, som stadig har aktive vækstzoner , vil jeg mene at dette ikke er en løsning for dig. Med hensyn til operation er der nogle regler, der siger, at for at få tilbudt en operation, hvor knoglerne forlænges, skal man være under 148 cm. Det er heller ikke bare lykken at blive opereret."
"Forløbet er langvarigt ½-1 år med stativer på knoglerne (eller ""søm"" indeni) og mange problemer og kontroller undervejs. Det efterlader også store ar. Du bliver nødt til at acceptere din højde, som heller ikke er så udsædvanlig."
"Jeg er en ung mand på 22, som er godt træt af mine meget høje tindinger og kunne godt tænke mig at få gjort noget ved det, og nu har jeg kigget rundt på nettet for at finde en behandling, og det jo godt forvirrende med alle de der behandlingssteder der er. Men ville gerne vide, om der er en klinik, som du kan anbefale? Jeg har også set et sted, hvor man kunne få fortaget en hårtransplation uden ar, men kan det lade sig gøre? Kan desvære ikke lige huske, hvad siden hed, men Dan Rachlin har også fået lavet hårtransplation der."
"Optræden af høje tindinger med årene er en naturlig forekomst hos mænd. Den kan begynde så tidligt som i 18-20 års alderen eller sent i livet. Flertallet vil acceptere denne naturlige proces, medens andre bekymrer sig over denne ændring i ungdomsbilledet."
"Du hører til den sidste gruppe, som gerne vil finde en behandling. Hertil kommer, at du ønsker at få anbefalet en klinik. Til det må jeg svare, at det ligger uden for min tilladelse. Det eneste, jeg kan gøre, er at tilråde, at du virkelig sikrer dig, at klinikken styres af- og du behandles ved speciallæge i plastikkirurgi. Behandlinger kan foretages ved flytninger af såkaldte hud ”flaps” til at mindske de høje tindinger. Undertiden kan man ved at anbringe en plastik ballon (”expander”) under huden skaffe sig større flaps."
"Ved disse operationer er der ikke tale om, at der ikke forekommer ar, men disse ligger inden for huden med hår og således gemt. Andre operationer forekommer med anlæggelse af mikro- eller minigrafter. Den dygtige kirurg skaber ikke større ardannelse; men man skal tænke på, at det er hud flyttet fra andre områder, som senere måske kan optræde med lidt mørkere hår i den samtidige grånende hår."
"Jeg er blevet steriliseret og har fortrudt det. Jeg har mødt en dejlig kæreste, hun har to børn og jeg har to børn, men vi kunne godt tænke os at få et barn sammen."
Koster det noget og blive “syet sammen igen” eller er der en form for brugerbetaling på dette? Og hvad er chance for at det virker?
"Det koster ikke noget at blive syet sammen igen – ordet er refertiliseret; det er dog ikke noget der gøres hvor som helst og der kan være ventetid på det. Du kan blive henvist til det via din egen læge. Succesraten afhænger af hvor længe siden det er du blev steriliseret, generelt er succesraten bedst jo kortere tid der er gået. Held og lykke med det."
"Min kæreste er steriliseret. Hvor stor er chancen for at få børn, hvis han bliver opereret igen?"
"Ved en sterilisering fjernes et lille stykke af hver sædleder og enderne lukkes med tråd (såkaldt ""underbinding""). Det vides ikke præcist, hvad der så sker i testiklerne, når sædceller nu forbliver ophobede i den såkaldte bitestikel. I testiklen sker dannelsen af sædceller i lange rør, som der er mange af."
"Alle disse rør munder ud i bitestiklen, som er et vedhæng på bagsiden af testiklen. Inde i bitestiklen samles alle disse rør til ét rør, som er sædlederen, der begynder ved den nederste pol af testiklen, hvor bitestiklen ophører. Efter sterilisering véd man, at bitestiklerne bliver udspilede de første uger. Hos nogle mænd giver dette smerter, og det opfattes ofte af de praktiserende læger som en betændelse i bitestiklen."
"Muligvis opfatter kroppen det også som en betændelse, og man formoder, at kroppen nedbryder og fjerner sædcellerne, som om det var bakterier. Man kan også måle, at manden danner antistoffer mod sine egne sædceller som et udtryk for, at hans krop nedbryder sædcellerne. Efterhånden bliver dannelsen af sædceller nedsat og formodes at ophøre helt."
"Når en mand ønsker at genvinde sin frugtbarhed (fertilitet) efter en sterilisering, er det rent kirurgisk et ret simpelt indgreb at sy sædlederne sammen igen. Man kan bare ikke love noget om resultatet på forhånd. Rent teoretisk må man forvente, at des længere tid, der er gået fra steriliseringen, des ældre manden er blevet, og des mere sæddannelsen er gået i stå i testiklerne, des mindre er chancen for, at han genvinder sin fertilitet. Der findes ingen sikre oplysninger om, hvor store chancerne er, og litteraturen er ret varierende. Hvis jeg skal vove et rimeligt skøn, bliver det: Der er cirka 90 procents chance for, at din kæreste efter en refertilisering vil have mange og levende sædceller i sit ejakulat (den væske, der sprøjtes ud ved orgasme)."
"Der er cirka 50 procents chance for, at du kan blive gravid inden for 1 år, og det betyder videre, at der er cirka 35-40 procents chance for, at I får et barn med hjem (en del graviditeter ender jo i spontan abort). Så jeg synes da bestemt, at I skal tage chancen, og at din kæreste skal lade sig operere. Held og lykke."
"Jeg er en mand på 20 år, og jeg har et problem, som jeg nok vil mene, jeg er alt for ung til at døje med. Jeg tisser ofte og føler nogle gange jeg kan tisse hele tiden, hvis jeg ville. Jeg synes, at andre mænd tisser meget mere end mig men knap så ofte. Jeg skal også tisse om natten et par gange. Hvad skal jeg gøre? En del unge mænd (og kvinder) henvises ofte med hyppig vandladning."
"Vi får altid disse mænd til at udfylde et såkaldt væske-vandladningsskema, hvor det noteres hvor meget og hvornår (og hvad) han drikker, samt hvor meget og hvornår han tisser. Meget tit er det herefter åbenbart også for manden selv, at han har uhensigtsmæssige drikkevaner. Jeg husker et tilfælde, hvor den unge mand drak 5 l væske (inkl. 8 øl) hver dag, hvilket så rigeligt forklarede, hvorfor han skulle løbe ofte på toilettet."
"Hos en specialist måler man også, hvor hurtigt manden kan lade vandet - en såkaldt flow undersøgelse. Efter vandladningen kontrolleres med en ultralydscanning, hvor godt urinblæren bliver tømt ved vandladningen. Hvis disse målinger er normale, er det sjældent nødvendigt at foretage mere hos en 20-årig. De nævnte undersøgelser kan dog engang imellem vække mistanke om, at urinblæren ikke fungerer normalt, og så må der også udføres en blærefunktionsundersøgelse og måske nogle flere undersøgelser. Naturligvis bør man også altid checke, om du har bakterier i urinen."
"Som det fremgår, må du til din læge. Han/hun kan selv lade dig foretage udfyldning af et væske-vandlandingsskema og checke din urin for evt. infektion. Hvis dit problem ikke klart kan forklares ud fra dette, bør du så henvises til en specialafdeling eller specialist. Som sagt er der hos en mand i din alder næsten altid en simpel forklaring på problemet, så du skal ikke gøre dig unødige bekymringer."
"Mit problem er at jeg græder hele tiden og hvis jeg så ikke græder så har jeg i hvert fald en trang til at græde, fordi jeg føler jeg fortjener det. Det har så varet i ca. 2 uger, men er så blevet værre på de seneste 4/5 dage."
"Men det jeg ikke forstår er at jeg har flyttet skole og har der jo egentligt godt. Jeg har fået et par veninder og har fået en kæreste så forstår ikke hvorfor jeg er så ked af det. Jeg ligger meget mine problemer over på min selvtillid, men er ikke sikker på det er det der er problemet. Jeg bliver oftest og mere ked af det om aftenen og om natten. Jeg har også i går aften haft nogle vilde tanker som jeg ikke burde have når jeg teknisk set har det godt. Jeg tænker lidt på at det ville være nemmere for mig og andre at jeg bare forsvinder fra jorden. Jeg føler at jeg hele tiden spilder andres tid og folk egentlig ikke gider mig inderst inde også selvom de ikke giver tegn på at de ikke gider mig."
"Jeg er også hele tiden bange for at miste folk, især min kæreste. Jeg har snakket med en lærer, nogle veninder, min kæreste og min mor og far om det. Men det hele bliver meget mere voldsomt når jeg er alene og især om aftenen. Jeg bliver bare ked af det ude i det blå uden der rigtig sker noget som kan ligge op til tårer. Det kan være hvilket som helst tidspunkt jeg kan begynde at græde på. Ligemeget hvor jeg er så har jeg i hvert fald en trang til at græde og det forstår jeg bare ikke, for kan ikke lide det. Hvad er der galt med mig?"
Hvorfor græder jeg når jeg ikke har en grund til det overhovedet? Hvorfor er jeg så deprimeret konstant?
"Tak for din mail, i hvilken du fortæller, at du græder meget og har tanker om, at du spilder de andres tid og at folk ikke rigtigt gider dig samt at du er bange for at miste relationen til andre mennesker. Derudover har du en enkelt gang haft tanker om, at det ville være nemmere for dig og for andre, hvis du bare forsvandt - og jeg går ud fra, at du hermed mener forsvinde som i selvmord. Du har talt med både læreren, veninderne, kæresten samt dine forældre og du stiller dig undrende overfor, hvorfor du har det sådan, da du rent objektivt set har et godt liv. Du skriver endvidere, at du lægger ""mine problemer over på min selvtillid"". For det første skal du skubbe tanken om selvmord helt væk. Prøv at finde et mantra eller en læresætning som er nem at huske, og som du derved kan komme i tanke om, når du græder. Noget i retningen af: ""Nix, det gør jeg bare ikke"" eller ""Hold ud, det går over"" og hvis så selvmordstankerne kommer igen, så skal du gå og gentage et mantra inde i hovedet/for dig selv."
"Dette samtidig med at du fortæller dig selv, at fordi du har det skidt nu, så betyder det ikke, at du altid vil have det skidt, for hvis du forveksler nuet med evigheden, så tager du fejl. Vær så i øvrigt opmærksom på, om du måske også forveksler tanker med sandheder."
"Du skriver, at du har tanker om, at de andre ikke rigtigt gider dig, selvom de ikke giver udtryk derfor. Kan du se det? Altså, at de andre ikke gider dig, er jo ""kun"" en tanke - det kan godt ske, den føles som en sandhed, men rent faktisk så er tanker jo kun netop tanker og ikke nødvendigvis sandhed. Og de andre giver dig jo ikke grund til at tro, at de ikke gider dig. Jeg ville egentligt gerne vide, hvad du laver som et sjovt og lystbetonet? Går du måske til ridning, spiller håndbold eller i biffen med veninderne? Du skal i hvert fald helt klart, gøre noget mere at det, som gør dig glad og giver dig engagement og tilfredsstillelse, for det er en god modgift når man har det, som du beskriver."
"Jeg bliver lidt i tvivl om, hvad du mener med det, du skriver om selvtilliden, men hvis du begynder at gøre mere af det, som gør dig glad og oplever, at det faktisk har en god effekt på dig og hvordan du har det, ja, så vil jeg gætte på, at din selvtillid styrkes. Hver gang du gør noget godt for dig selv, så husk på at rose dig selv og sig til dig selv: ""godt gået"", ""sejt"" og glæd dig over, at der faktisk er noget, du selv kan gøre. Jeg vil i forlængelse heraf gerne rose dig for, at du skrev til netdoktor, for det viser jo, at der er en styrke i dig og noget indeni dig, som bare vil have det anderledes. Jeg savner lidt oplysninger om, hvorvidt du føler dig trist, sover om natten, har normalt appetit, evner at koncentrere dig i skolen, kan huske normalt m.v., idet disse oplysninger indgår i overvejelserne om, hvorvidt du har udviklet en egentlig depression hvor det at man nemt kommer til at græde, ofte ses. Hvorom alting er, så prøv at læse ovenstående et par gange og iværksæt de tiltag jeg anbefaler og se, om det ikke hjælper - du skal give det lidt tid, for det hjælper ikke fra den ene dag til den næste, og hvis det ikke bliver bedre, så tal igen med dine forældre og bed dem om, at hjælpe dig, evt bestil en tid hos din praktiserende læge."
"Jeg er en pige på 30 år, som tidligere har lidt af depression, som jeg fik behandling (Zoloft) for. Jeg kom vel over den, og det hele gik fint. Nu er min situation sådan, at jeg er bekymret for, om jeg er på vej derud igen eller om det bare er almindelig utilfredshed med mit job, det er lidt svært at bedømme. Sagen er den, at for et år siden blev jeg fyret fra mit dejlige job og har så haft forskellige vikariater det sidste års tid. Nu har jeg så fundet ""drømmejobbet"" og har været her et par måneder, men har fundet ud af, at det bare slet ikke er mig. Her er dårlig stemning og tingene fungerer ikke. Jeg er gået fra at være en super glad pige til at være sur og tvær, har ikke lyst til at gå på arbejde om morgenen og græder bare jeg ser en reklame i fjernsynet. Har ikke engang energi til at dyrke sport, som jeg ellers altid har gjort, men ligger hellere på sofaen når jeg kommer hjem. Mener I, at det er en depr. der er på vej, eller bare almindelig utilfredshed med jobbet? Jeg har meget svært ved at skelne."
"Du peger på et problem, som mange, der har haft en depression, kan nikke genkendende til. Man kan blive så usikker på sine egne følelser, at det kan være svært at skelne mellem berettiget utilfredshed med sit job og så et tilbagefald. Situationen kan yderligere blive svær at rede ud, fordi det behøver jo ikke at være enten eller. Det kunne jo også være være begge dele der er på spil!"
"Ud fra de oplysninger du giver i dit brev, kan jeg reelt ikke sige om det er det ene eller det andet. Men du kunne prøve at læse symptomerne igennem, som du kan finde på disse sider. Hvis du kender til flere af dem, kunne det tale for en depression."
"Det kan også være en ide at spørge en person, der kender dig, til råds. Måske har en nær ven eller nogen i din familie allerede overvejet om der var noget galt med dig? Evt din egen læge? Mange mennesker, der har haft flere depressioner, lærer efterhånden sygdommens første symptomer som den viser sig med netop for dem. Mange kan fx ud fra hvordan de sover eller rettere ikke kan sove om natten, blive advaret om at depressionen er på vej. Men det kræver selvfølgelig, at man har prøvet det nogle gange, så man bliver klog på sin egen sygdom."
"Jeg fik den skønneste datter i april sidste år, og alt gik fint, og jeg var så lykkelig. Cirka 2 mdr. efter, skete der en masse dårlige ting i mit liv, problemer med min forretning og jeg blev meget ked af, at jeg nok blev nødt til at aflevere min datter, meget tidligere, end jeg havde regnet med. Problemer med min bror, og svigermor. Det jeg så blev rigtig, forskrækket over var så, at jeg fik de her tænker om, at jeg kunne gøre min dejlige datter fortræd, tabe hende, kvæle hende, når hun smilede sødt til mig,osv. Det begyndte ca. 3 uger efter, alt det kedelige i mit liv skete. Jeg blev meget bange, for om jeg havde fået en fødselsdepression og snakkede med min mor, og mand om det, de prøvede at berolige mig med, at jeg ikke fejlede noget."
"Jeg startede til psykolog, og hun sagde til mig, at jeg ikke havde en fødselsdepresion, jeg har efter dette solgt min forretning, for at være 100% mor, men jeg har desværre de her tænker stadigvæk, og det er hammrende ubehageligt, og jeg er begyndt at bebrejde mig selv for det. Jeg tænker, at jeg ikke er en god nok mor. Det er nu ca."
"9 mdr. siden det startede. Jeg vil nu høre, om det er en fødselsdepression, om de tanker går væk af sig selv, eller hvad jeg kan gøre. Jeg vil helst ikke på medicin, og fik også en recept på lykkepiller af min læge, som jeg har smidt ud, da han også sagde, at det vil gå over af sig selv. Håber meget at høre fra jer."
"Du gør dig mange relevante tanker. Du skriver, at du er bange for at have en fødselsdepression og beskriver derudover tvangstanker, som er opstået efter, at du har født. Du har været hos såvel psykolog som din praktiserende læge, uden at det har bragt dig den store lindring. Din praktiserende læge har udstedt en recept på ""lykkepiller"" - en recept som du imidlertid ikke har indløst. Perioden efter en fødsel er en tid, hvor risikoen for at udvikle depression er højere end ellers."
"Udfra dit spørgsmål bliver jeg imidlertid lidt i tvivl om, du faktisk føler dig trist og er ked af det. Andre symptomer på depression er nedsat koncentrationsevne, manglende hukommelse, nedsat energi, har nemt ved at komme til at græde, påvirket appetit og søvn. Det er kendt, at depression ofte ledsages af angst og OCD."
"OCD beskriver tvangstanker og tvangshandlinger og netop de tanker du fortæller, at du har om at komme til at kvæle eller tabe barnet eller på anden måde gøre det fortræd, ja, de lyder som ret karakteristiske tvangstanker hos en nybagt mor. For at komme sagen lidt nærmere, synes jeg, at du skal bede din praktiserende læge om en henvisning til en speciallæge i psykiatri, for at denne kan hjælpe dig med at afgøre, om du faktisk har en fødselsdepression eller ej. Hvis du har en fødselsdepression, er det nok sandsynligt, at psykiateren vil tilråde en medicinsk behandling med antidepressiv medicin (altså typisk ""lykkepiller""). Der findes flere præparater som også ammende kvinder kan tage uden at det giver problemer for barnet. Ofte går det sådan, at når så depressionen aftager, ja, så aftager også angst og OCD."
"Endvidere er det vist i videnskabelige undersøgelser, at flere antidepressive præparater i sig selv har en effekt overfor OCD, så du har faktisk meget at vinde ved at komme i medicinsk behandling. Desværre kan der være lidt ventetid på en konsultation hos psykiatere. Ventetiden kan du jo så bruge til at spekulere over, om du har flere af de ovenfor nævnte depressive symptomer. Du kan også læse bøgerne ""Lykketyvene"" og ""Trange rum og åbne pladser"". Førstnævnte handler primært om depression og sidstnævnte om angst, panik og fobier."
"Jeg har det sidste år haft en depression af svær grad. Jeg har selvmordsforsøg bag mig og en tidligere moderat-svær depression. Jeg har været på forskellig antidrepressiv medicin (Efexor, Edronax, Tolvon) uden virkning, selv om hvert præparat blev taget i terapeutisk korrekt dosis og i min."
12 uger. Jeg har i flere perioder været indlagt pga.selvmordsrisiko.
Nu får jeg Noritren med nogen effekt. Jeg får samtaleterapi ved en terapeut hver uge.
"Problemet er, at jeg slet ikke føler at depressionen rigtigt letter. Jeg føler mit liv ekstremt meget besværligt, er stadig sygemeldt og har stadig mange af de symptomer, der har været ved depressionen, fx.håbløshed, selvbebrejdelser, selvmordstanker, sortsyn, koncentrationsbesvær osv. De melankole symptomer er lettet. Jeg har ikke længere søvnforstyrrelser, og den psykomotoriske hæmning er væk."
"Ikke længere vægttab, jeg tabte mig 20 kg det første halve år. Det jeg er i tvivl om, er hvordan jeg kommer videre herfra. Min psykiater foreslår kognitiv terapi, men jeg vil helst ikke skifte terapeut. Han siger jo ganske rigtigt, at jeg har fået terapi i et år, meget intensivt, i perioder dagligt; og at det jo ikke ser ud til, at jeg får det meget bedre af det. Han siger det kan være meget hårdt at være i så intensivt et forløb."
"Han har sagt at den medicinske behandling ikke er optimal og foreslår at jeg skal tage Lithium sammen med Noritren. Jeg er fuldstændigt i vildrede. Jeg har næsten ikke flere kræfter til at bekæmpe den her sygdom med. Jeg synes mine muligheder efterhånden løber ud og jeg mister håbet fuldstændigt. Men jeg kan ikke holde ud at skulle tænke på, at jeg aldrig kan få det anderledes end jeg har det nu."
"Jeg har fravalgt ECT allerede tidligt i forløbet. Ville det stadig kunne hjælpe mig videre, der hvor jeg er nu i forløbet? Er det kun i Århus man bruger Transcraniel magnetic Stimulation, og er der mulighed for at få det, når man ikke bor i amtet? Er kognitiv terapi at foretrække. Er der terapeutiske tilbud jeg kan benytte nu eller senere i forløbet ved at blive henvist af min læge til terapeutisk afsnit på sygehuset? Kan der være andre medicinske oplagte muligheder, jeg kunne få større virkning af?..."
"og hvor meget kan jeg egentlig forvente, at medicinen virker. Kan jeg få det, som jeg havde det inden depressionen eller kan den kun hjælpe mig af med nogle af symptomerne? Kan en depression blive kronisk? Hvis jeg kommer over denne depression, hvor stor risiko vil jeg have for senere at få depressioner?"
"Hvordan kan det forebygges? Hvor længe ca skal jeg regne med at skulle tage antidepressiv medicin? Det var godt nok mange spørgsmål, men jeg tror jeg leder efter det håb, som jeg har så svært ved selv at have."
Det er en slem omgang du har været og er igennem. Du har prøvet meget medicin i korrekt dosering og i lang tid. Psykoterapeutisk behandling er også forsøgt. Du skriver at du nu får noritren med nogen effekt samt psykoterapi.
"Har du fået målt koncentrationen af stoffet i blodet? Nogle gange skal man højt op i dosis, før der kommer effekt. Hvis det er på plads ville jeg enten følge din terapeuts råd om kognitiv terapi eller supplering med litium. Intensiv psykoterapi har ikke hjulpet dig, og det ser man ofte ved svære depressioner. Der er kognitiv terapi meget bedre og mere skånsomt."
"Selv hvis det indebærer, at du skal skifte terapeut kan det måske være en god ide. For det kan være sundt at nogle friske øjne ser på problemerne, selvom det selvfølgeligt kan være hårdt for dig at skifte."
"Vedrørende litium, kan det være en anden mulighed. For nogle år siden fandt nogle canadiere ud af at for eksempel noritrens effekt kunne forstærkes af dette stof."
"Det gode ved det er, at effekten plejer at sætte ret hurtigt ind, så hvis det ikke skulle hjælpe, kan man ret hurtigt stoppe igen. Man kan også kombinere andre stoffer med noritren, for at få ekstra effekt, så der er ikke grund til at give op endnu. Den mest effektive behandling vi råder over er ECT. 90% af dem der får denne behandling bliver raske igen."
"Den kan du læse mere om på

http://community.netdoktor.dk/ccs/dk/depression/coping/index.jsp

Den er formentlig (og desværre) langt mere effektiv end Transkraniel magnetstimulation, som vi experimenterer med i Århus og andre steder i landet. Indtil det modsatte er bevist, regner jeg bestemt med at du bliver dig selv igen. Moderne behandling mod depression er meget effektiv og som du kan forstå af ovennævnte er der i høj grad stadig håb. Dine spørgsmål om forebyggende medicin er meget vigtige. Det har jeg derfor skrevet om på ovennævnte adresse. Der kan du også læse lidt om de forskellige former for psykoterapi."
"Jeg fik en depression oktober 2006 og forsøgte at begå selvmord, hvorefter jeg fik Paroxetin, men de hjalp ikke. Jeg fik det dårligt igen i marts, hvor jeg tog over 120 piller og kom på intensiv."
"Jeg har så fået Arintapin, men synes heller ikke de hjælper på mig. Jeg har også alkoholproblem. Jeg har drukket meget altid, men det tog til i oktober. Jeg prøver nu at stoppe men det er så svært. På sygehuset fik jeg Fenemal, da jeg kom hjem gik jeg på misbrugercentret, hvor jeg så fik Risolid og hos min læge fik jeg Alopam og Oxapax, men får ikke mere nu. Jeg går til samtaler hver uge hos en alkoholkonsulent og er startet hos pyskolog igennem rådgivningscentret. Jeg vil gerne på Antabus igen, men jeg kan ikke få noget imod mine abstinenser og så kan jeg ikke holde det ud. Jeg får også uro, ryster, mine tanker kredser kun om alkohol, har så stor trang, vågner om natten badet i sved - og alt dette kan jeg ikke holde ud! Lysten til den dejlige kolde øl er der jo næsten konstant! Der kan godt gå et par dage uden alkohol, men så kommer trangen til øl med 180 i timen."
Hvordan får jeg mit liv tilbage? Skal jeg starte på antabus? Og kan jeg få noget mod abstinenserne?
"Du skriver, at du har været deprimeret og forsøgt selvmord. Du har været i behandling med forskellige antidepressive medikamenter uden den helt store effekt."
"Derudover har du et alkoholproblem og har været indlagt til afrusning og behandlet med Fenemal og efter udskrivelse fået først risolid og senere alopam og oxapax mod abstinenser. Du er dog nu ophørt med denne medicin. Endvidere går du til samtaler hos såvel alkoholkonsulent og psykolog. Du skriver, at du ønsker at genoptage behandling med antabus, men dette kræver jo, at du er tørlagt."
"Du er bange for at få abstinenser, hvis du skal holde op med at drikke. Du efterlyser medicin mod abstinenser og beskriver en voldsom drikketrang. Du har svært ved at tage dig sammen og undrer dig over, hvad det er, der sker i dit hoved og spørger til, hvordan du får dit gamle liv tilbage. Når patienter indlægges til afrusning er det helt normalt, at man behandler med Fenemal som er, hvad man kalder et barbiturat, altså en slags bedøvelsesmiddel. Fenemal har en udmærket effekt overfor alkoholabstinenser. Til patienter der skal have ambulant behandling (altså efter udskrivelse) anvendes typisk risolid, ganske som i dit tilfælde."
"Såvel Risolid, Alopam og Oxazepam er benzodiazepiner, altså stesolid-lignende produkter, og har også effekt overfor alkohol-abstinenser. Man bør ikke behandle med disse benzodiazepiner i længere tid, da de er afhængighedsskabende, og specielt til patienter som dig, der jo har en tendens til afhængighed, bør lægen være restriktiv med at udskrive den slags medicin. Ud fra din beskrivelse mener jeg helt klart, at du bør starte på Antabus. Du kunne evt spørge på misbrugscentret, om du kunne få nogle enkelte risolid-tabletter til at kupere de abstinenser, som evt. optræder i dagene efter, at du er startet på antabus."
"Du beskriver en voldsom drikketrang: denne trang, der på engelsk hedder ""craving"" kan i visse tilfælde behandles med medikamentet Campral, men du skal vide, at Campral skal tages 3 gange dagligt (og dermed kræver en god disciplin) og koster ca. 300 kr. for 14 dages behandling. Enkelte undersøgelser har vist effekt af citalopram overfor alkoholikere, stoffet citalopram anvendes ellers primært til depressionspatienter. Det er ret afgørende at du kommer ud af dit misbrug, både fordi det er usundt at være alkoholiker, men bestemt også fordi for meget alkohol trykket humøret. Endvidere er det næsten umuligt at diagnosticere en eventuel depression hos en patient der drikker for meget."
"Det betyder, at du skal ud af alkoholmisbruget, evt. med hjælp af lidt risolid til abstinenserne, starte på antabus som du skal tage i lang tid fremover, diskutere muligheden for behandling med Campral med den behandlingsansvarlige læge for at forblive tørlagt. Når du har været tørlagt i 4-6 uger kan du opsøge lægen, som så kan hjælpe med at finde ud af hvorvidt du har en behandlingskrævende depression eller ej. På denne måde skal det nok lykkes dig at få dit liv tilbage."
"Jeg er en pige på 26 år, og jeg har taget ""lykkepiller"" de sidste 2 år. Jeg fik dem ordineret af min læge, fordi jeg var følelsesmæssigt ustabil, og græd meget uden at vide hvorfor. Jeg er siden hen blevet gift, jeg er meget glad for min mand, mit job og mit liv - alt er godt."
"Derfor besluttede jeg for ca 10 dage siden at prøve at stoppe med lykkepillerne. Jeg har været svimmel og kan straks mærke, at trangen til at græde er kommet tilbage. Nærmest som en ulykkelig følelse langt inde i kroppen."
"Og dét selvom jeg jo ellers har det godt! Betyder det, at jeg er stoppet for tidligt med behandlingen? Eller skulle jeg have trappet ned først? Jeg har læst diverse artikler på nettet, og svarene er forskellige."
"Jeg vil også gerne vide, om man tager på af lykkepiller. Jeg har taget 10 kg på de sidste 2 år, hvilket jeg nu er lidt ked af. Dette er også en af grundene til, at jeg vil stoppe med pillerne. Ydermere prøver jeg at blive gravid, og også derfor vil jeg helst heller ikke være ""afhængig"" af piller."
"Du skriver, at du har fået ""lykkepiller"" gennem 2 år, men er holdt op med at tage dem for 10 dage siden og siden har været svimmel og haft trang til at græde. Du spørger om du mon er holdt for tidligt. Derudover spørger du, om vægtøgning er en kendt bivirkning til ""lykkepiller"" idet du har taget 10 kg på gennem de seneste 2 år. Endvidere prøver du på at blive gravid og har overvejelser omkring fortsat medicinsk behandling i den anledning. Du er måske stoppet for brat med pillerne. Når man har fået ""lykkepiller"" (SSRI-præparater) bør man udtrappe over en længere periode. Eksempelvis kan man reducere til halv dosis i et par måneder, for at modvirke det såkaldte ""seponeringssyndrom"" der bla. kan medføre svimmelhed og grådlabilitet ( = man kommer nemt til at græde). Det er en kendt bivirkning til SSRI-præparaterne, at der kan optræde vægtændring under behandling med disse, men jeg synes, at 10 kg lyder voldsomt."
Mon du har ændret kost- eller motionsvaner de seneste 2 år? Der er forskellige holdninger til spørgsmålet om behandling med SSRI-præparater under graviditet.
"Min personlige mening er, at vurderingen bør være individuel fra kvinde til kvinde. Jeg vil foreslå, at du opsøger din praktiserende læge, og diskuterer spørgsmålet med ham. Afhængig af, hvor i landet du bor, kan det være, at din praktiserende læge vil henvise dig til den lokale psykiatriske afdeling eller alternativt den lokale gynækologiske afdeling. Så: Ring til din læge og bestil en tid for at diskutere graviditet og medicinsk antidepressiv behandling. Hvis din svimmelhed og grådlabilitet er forsvundet, er det jo lykkeligt, alternativt bør du ved besøget hos din praktiserende læge, diskutere en plan for en evt. udtrapning af SSRI-præparatet."
"Jeg har i lidt over et år oplevet pletter for øjnene. De er nærmest ""blinde pletter"". Det vil sige, at hvis jeg lukker det ene øje, så har jeg meget svært ved at læse, fordi nogle steder er ""blinde"" på grund af de pletter."
"Nogle af pletterne er store, og nogle er små, og de er blå og grønne. Der kommer flere og flere pletter, og jeg er selvfølgelig bekymret. Det generer mig meget i hverdagen - for eksempel når jeg læser, ser tv, skriver med mere."
"Pletterne er spredt over hele synsfeltet. Jeg har været til øjenlægen, og de kunne ikke se, hvad der skulle være galt. Jeg har haft diabetes i hele mit liv, så jeg kan næsten ikke tro, at det er derfor. Håber I kan give mig et svar."
"’Pletter’ for øjnene kan have mange forskellige årsager og behøver ikke at have noget med din diabetes at gøre. Som diabetiker går jeg ud fra, at du jævnligt og i hvert fald en gang om året bliver kontrolleret hos en øjenlæge."
"I nogle tilfælde kan pletter for øjnene have forbindelse til din diabetes, og selvom du har været hos øjenlæge, bør du nok blive undersøgt en ekstra gang og for eksempel have kontrolleret dit synsfelt. De mest almindelige forandringer på nethinden, som opleves som ’pletter i synsfeltet’ skyldes små blødninger og væskeudsivninger, som kommer og går. Det er blandt andet disse forandringer, man undersøger for, når du går til øjenlægekontrol. Det kan i nogle tilfælde være vanskeligt at konstatere, hvorfra dine symptomer stammer, idet en del forandringer kommer og går i takt med, hvordan sukkersygen er reguleret generelt. Nu skriver du ikke, hvorvidt du ryger - men blinde pletter kan for eksempel opstå hos storrygere."
De fleste symptomer i form af pletter for øjnene er ganske harmløse og kræver ingen behandling men kan selvfølgelig være generende i større eller mindre omfang. Under alle omstændigheder er det godt at få det undersøgt.
"Jeg har tænkt på at tage livet af mig selv! Og da jeg ikke er så modig (hænge mig selv eller springe ud foran et tog), så mener jeg, at en overdosis PAMOL er det bedste!"
"Jeg er 51 år. Min kone har fundet en anden efter 28 års ægteskab. Vi har 2 børn - 2 piger. Den ældste er uddannet bibliotekar og bor i Aalborg, mens den yngste læser psykologi i Århus. De er henholdsvis 28 og 25 år. Jeg er arbejdsløs."
"I oktober 99 droppede jeg mit job, fordi tegnestuen flyttede fra Skive til Viborg, og jeg kunne slet ikke med de nye chefer. 14 dage efter blev jeg fyret i en lille suppe-steg-og-is trio, jeg havde spillet i i 8,5 år. Årsagen var ukendt. Jeg skulle bare ud!! Og nu vil min kone så skilles!!"
"Jeg synes ikke, jeg kan klare mere. Jeg er ved at gå i spåner og drikker mere, end hvad godt er (20 alm. øl om dagen). Og så er jeg begyndt at ryge igen efter at være holdt op i 1,5 år. For 2 år siden kom jeg på sygehuset, da jeg ikke kunne få luft i forbindelse med en influenza. Jeg fik konstateret Astmatisk-bronchitis med en lungekapacitet på 63%."
"Efter et halvt år stoppede jeg med rygningen ved hjælp af akupunktur, men er så startet igen nu!! Af medicin får jeg Temesta, Truxal, Seroxat i moderate mængder. Temesta og Truxal (andre mærker før) har jeg fået siden 1973, hvor jeg fik en angstneurose."
Angsten mærker jeg ikke til i dag på grund af disse piller og har kunnet fungere fint indtil det med konen. Og så med jobbet!
"Jeg synes ikke, der er megen hjælp at finde fra familie og venner, og egentlig psykolog-hjælp har jeg ikke råd til. Det koster jo 600 kr. i timen. Jeg er ved at gå helt i spåner - opløsning - og synes, jeg er et skvat, når jeg ikke kan tackle sådan en situation!! Efter en urolig nats søvn vågner jeg badet i sved!! Min kone og jeg bor stadig sammen."
"Hun er dagplejemor og kan derfor ikke flytte. Vi snakker pænt sammen, og hun er osse god ved mig (trods alt!!"
"), så der er ikke noget med skænderier eller politi. Jeg kan bare ikke mere......................

Jeg har stadig følelser for hende. Var hun så bare en dum kælling, så havde det hele været nemmere, men det er hun ikke!"
"Jeg har læst dit brev og blev meget berørt af det. Jeg ved ikke, om jeg kan gøre noget for at forhindre, at du begår selvmord. Måske har du allerede besluttet dig og venter kun på en anledning i forbindelse med, at du har drukket og i så fald kan det være, at skridtet er lillebitte. På den anden side, siden du skriver, som du gør, tror jeg også, at der er en del af dig, som ønsker at leve og som ønsker at få hjælp."
"Måske kan jeg tale til den del af dig. Jeg har oplevet det så mange gange før: kendt patienter, som pludselig synes, at nu bliver det hele for meget og som så tager livet af sig selv. En del gange har jeg også oplevet, at forsøget mislykkedes, og de kom i behandling. Da de var kommet ud på den anden side af krisen, var de lykkelige for, at det gik, som det gik. Jeg ved ikke, om du tør tro på, at det er en mulighed. Jeg har også oplevet mange pårørende til deprimerede patienter, som tog livet af sig selv og oplevede den sorg, vrede og afmagtsfølelse, som de efterladte har, og som de aldrig nogensinde kommer fuldstændigt over."
"De vil til evig tid plages af savnet efter dig samt af spekulationer om, hvorvidt de kunne have gjort noget for at forhindre det. Når man tidligere har haft psykiske problemer som angst og lignende er det utroligt almindeligt, at man reagerer med depression og dermed med selvmordstanker på de problemer, som du beskriver. Jeg tror også, at du har en ganske betydelig vrede mod din kone, selv om du stadig elsker hende, men det er den vrede over at blive svigtet, som du ikke kan håndtere og som så truer med at udslette dig selv. Som sagt er jeg overbevist om, at du kan få hjælp, og at du kan komme over denne krise, og samtidig vil du give dine børn (og din kone) den kosteligste gave, nemlig at de ikke skal leve videre med bevidstheden om dit selvmord. Hvis du stadigvæk læser dette, kan jeg måske alligevel nå dig, fordi du inderst inde gerne vil leve og mens du har den følelse i dig, synes jeg, at du skal sørge for at få hjælp. Henvend dig på den nærmeste psykiatriske afdeling og bed om hjælp."
"I Århus har vi et Center for Selvmordsforebyggelse, som netop er beregnet til at hjælpe mennesker i samme situation som dig, jeg ved ikke, om der findes noget tilsvarende, dér hvor du bor. Måske tænker du, at dette jo ikke vil bringe din kone tilbage, og det har du måske ret i. På den anden side: det, du kan vinde ved det, er at lære at få hjælp til at komme i gennem denne krise og finde nyt indhold i dit liv. Jeg ved, at det kan lade sig gøre - tør du tror på det?"
"Da jeg i januar skulle rejse til Thailand blev både min kæreste og jeg i starten af januar vaccineret mod leverbetændelse A. Jeg blev også vaccineret for et år siden, så jeg nu skulle være dækket i 20 år. Jeg har nu fundet ud af, at jeg er gravid, og jeg er altså blevet gravid i dagene omkring jeg/vi blev vaccineret."
"Min egen læge siger, at det ikke betyder noget, hvilket jeg er usikker på om er rigtigt. Det bekymrer mig meget - er der nogen som helst risiko for, at barnet er blevet skadet? Burde jeg overveje abort?"
"Hepatitis A vaccine er både meget sikker og effektiv. Den indeholder kun dræbt virus, og der er intet, som tyder på, at vaccinen skulle kunne give fosterskadelige bivirkninger."
"Vaccinen giver et meget fint antistof respons hos den, der vaccineres, og det er én af grundene til, at vaccinen efter to doser nu antages at virke 20 år eller måske længere. Barnet vil ""passivt"" få glæde af disse antistoffer, som i givet fald vil kunne beskytte barnet de første måneder efter fødslen. Det sidste har naturligvis ikke meget praktisk betydning, hvis det drejer sig om et dansk barn, som forbliver i Danmark, hvor Hepatitis A er en sjælden sygdom."
"Jeg går og undrer mig virkelig meget over alt det der bliver sagt, omkring den vaccination mod Livsmoderhals kræft. Det bliver tit nævnt også af lægen der udfører denne vaccination, at man ikke må dyrke sex så længe den foretages. Hvorfor må man egentlig ikke det? Har det noget at gøre med at, hvis der kommer sæd op i hende vil det forstyre vaccinationen?"
For så burde et kondom jo kunne bruges? Tænkte lidt på hvis man har kondom på ville det jo reelt være det samme som at hun bruger en tampon lige bortset fra længden som ikke burde ændre på noget? Har jeg en helt forkert måde at se det på? Det er fordi hende jeg kender som er i gang med den nu. Hun startede lidt før uge 42 og har fået en vaccination nu og mangler 2 mere.
Af hvad hun har fået af vide er hun først færdig med den til juni og ikke må have noget sex før. Det kan jeg bare ikke lige helt forstå hvordan det kan vare så lang tid.
"Meningen med vaccinen livmoderhalskræft hos kvinder, er at give ca. den 75% beskyttelse mod nogle af disse former for såkaldte papillooma-virus der forårsage denne sygdom, og iøvrigt også kondylomer hos både mænd og kvinder. Papilloma virus smitter (bl.a.) gennem sex. Det er derfor indlysende at vaccinen helst skal gives før kvinder bliver sexuelt aktiv.For at beskytte bedst muligt skal alle tre doser af vaccinen gives inden kvinden udsættes for mulig seksuel smitte."
"Jeg er en ung pige først i 20erne og nyligt hjemvendt fra et 3 måneders ophold i Kenya, hvor jeg blev smittet med malaria. Jeg blev behandlet og er okay. Er der risiko for, at jeg kan overføre malaria til andre mennesker f.eks. gennem samleje eller graviditet?"
"Malaria overføres som hovedregel fra en speciel slags moskito (Anopheles), og det tager noget tid inden sygdommen bryder frem, efter man er stukket af en moskito med malaria parasitter. I Afrika, hvor den helt overvejende type af malaria er den såkaldte falciparum malaria, er denne ""inkubations-tid"" minimum ca. 9 dage."
"Sygdommen med denne parasit kan dog bryde frem senere, op til omkring 3 måneder efter at man er blevet smittet. For alle os, som ikke er vokset op i et område med meget malaria, og som altså ikke har oparbejdet et immunforsvar mod denne falciparum malaria, kommer udbrud som regel indenfor den første måned efter smitte. Er man gravid, kan mønsteret være lidt anderledes, idet malaria parasitter af den nævnte type, holder til i de mindste blodkar i moderkagen og kan give udbrud på et senere tidspunkt i svangerskabet og senere, end man normalt ville forvente ved et tilbagefald af malaria. I det tilfælde, der spørges om, formoder jeg, at den unge kvinde ikke var gravid på tidspunktet, hvor hun blev smittet med malaria."
"Ved vellykket behandling for malaria dræbes parasitterne og sygdommen kommer således ikke tilbage, medmindre man igen har været udsat for smittede malaria-moskitoer. Skulle behandlingen af forskellige grunde ikke have været vellykket (f.eks. ved at der er brugt mindre effektive malariamidler, behandlet i for kort tid, eller med utilstrækkelige doser af malariamidler) kan sygdommen dog komme igen. Hvis den gør det hos ikke immune (langt de fleste danskere) sker det som regel indenfor 2-4 uger og der kommer igen malaria symptomer i form af feber, kulderystelser, muskelsmerter og hovedpine, som da man fik malaria første gang. Malaria smitter ikke ved seksuel kontakt."
"Malaria kan smitte ved blodtransfusion (og derfor bør man ikke give blod, når man for nylig har haft malaria), og endelig ved man fra tilfælde i USA i forbindelse med Vietnam krigen, at malaria kan overføres fra en person til en anden, hvis de deler sprøjter ved stofmisbrug, og den ene er smittet med malaria. Er man altså blevet behandlet for malaria, er blevet rask, ikke længere opholder sig i et malaria område, og i over en måned ikke har fået tilbagefald er der heller ikke nogen risiko for ved falciparum malaria (den man typisk ville få i Kenya og andre steder i Afrika) at give malaria videre til sit barn ved et senere svangerskab."
"Jeg har i længere tid undret mig over, hvorfor man som voksen ikke selv kan bestemme behandling. Såfremt man er blevet oplyst om eventuelle bivirkninger ved hyppig indtagelse af en given medicin (fx antibiotika), er man så som myndig borger ikke i sin fulde ret til at udbede sig en recept på dette, på trods?"
"Som læge er man forpligtet til altid at stille sine patienter bedst under hensynstagen til en lang række faktorer. Man har valgt at læger har ordinationsret, det betyder at de efter bedste skøn kan udskrive receptpligtigt medicin til behandling af en given lidelse. Når en læge f.eks. ordinerer antibiotika skal der være en god grund til ordinationen."
I tilfældet med antibiotika skal der være en begrundet mistanke om infektion som kan behandles med det givne antibiotikum. Der findes flere typer bakterier og flere typer antibiotika.
Samtidig skal der tages højde for om medicinen måske skader mere end den gavner. Det kunne f.eks.
være hos mennesker med nyresygdom. Derudover skal man også huske risikoen for resistensudvikling. Til eksempel kan nævnes at man i udlandet har været meget liberal med at udskrive bredspektret antibiotika og derfor nu har svært ved at behandle infektioner.
"Min familie og jeg har i lang tid planlagt at skulle til Thailand i sommeren 09 og vi glæder os alle meget. Jeg har imidlertidig lige fundet ud af, at jeg venter barn nr. 2, hvilket vi selvfølgelig også er meget glade for."
"Jeg har, på Statens Serumininstitut tjekket, at de anbefaler at man bliver vaccineret for hepatitis A, stivkrampe og evt. malariepiller. Jeg har stivkrampen og malariepillerne vurderer jeg ikke bliver nødvendige, da vi kun skal være ved ""turiststeder"". Vi var i Thailand i 1993, hvor jeg blev vaccineret 1 gang og fik desværre aldrig den anden vaccine. Mit spørgsmål til jer er så hvordan ser det ud med vaccinationer når man er gravid og holder den jeg fik i 1993 stadig?"
"To vaccinationer anbefales til Thailand til et turist besøg af denne varighed. Hepatitis A nod ”rejse virus leverbetænselse” og, hvis den ikke er givet indenfor de sidste 10 år, en kombineret stivkrampe-difteri booster vaccination."
"Der er ingen af disse som ikke kan gives til gravide, da det drejer sig om såkaldte ”dræbte” vacciner uden indhold der er kendt for at kunne give nogen negativ virkning på fosteret. Tværtimod, er det ikke hensigtsmæssigt at en gravid kvinde pådrager sig hepatitis A under svangerskabet så vaccination kan meget anbefales. Det er ikke- p.g.a."
"Jeg skriver til dig for at høre hvad jeg skal gøre. Jeg arbejder i en børnehave, hvor der lige nu er nogle børn der er smittet med skoldkopper. Jeg har aldrig selv været ramt af skoldkopper eller andre børnesygdomme og har heller ikke få vaccine mod disse forskellige sygdomme."
"I fremtiden kommer jeg også til at arbejde med børn, da jeg skal til at studere til pædagog. Hvad kan jeg gøre ?"
"Har hørt man kan blive meget syg, hvis man bliver ramt af denne infektion som voksen og hvis man får det under ens graviditet, så kan barnet blive alvorligt handicappet. Søger derfor et råd i god tid, da jeg slet ikke ønsker nogle af delene. Tak for din tid."
"Skolderkopper kan variere meget i den måde virus sygdommen optræden på. Nogen gange er der så få elementer i huden hos børn, at sygdommen ikke bemærkes. Er man derfor i tvil om man har haft sygdommen, er det en god ide at starte med at få målt antistoffer mod virus (Varicel-Zoster virus). Dette kan gøres via egen læge."
"Er man blevet sikker på, at man ikke har haft sygdommen, kan man lade sig vaccinere, foruds at ens immunsystem ikke er svækket af en eller anden grund. Vaccinen, der gives med levende svækkede virus, gives med 4-8 ugers mellemrum. Den må ikke gives til gravide, og skal gives tre måneder førman evt."
"planlægger at blive gravid. Det er rigtigt at sygdommen kan være mere alvorlig, når den ses hos voksne og at virus kan skade fosteret. Vaccinen giver ikke 100% beskyttelse, men beskytter godt mod udvikling af alvor skoldkoppe sygdom."
"Jeg har på grund af overgangsalders-symptomer (hedeture, søvnløshed, tørhed i slimhinder, humørsvingninger) nu i godt et år fået hormontilskud i form af daglig påsmøring af Estrogel samt som modvægt fået opsat en spiral, der skulle holde livmoderslimhinden tynd og fin. Ved mit seneste check for 3-4 måneder siden var slimhinden en anelse for tyk, og jeg er selvfølgelig nervøs for, om jeg eventuelt via 'egen produktion af østrogen' får for meget østrogen, og derfor har svært ved at holde slimhinden tynd og dermed udsætter mig for kræftrisiko. Vil I anbefale, at jeg jævntligt holder pause med Estrogel og eventuelt udbløder slimhinden?"
"For de kvinder, der lider under overgangsalderens kvaler med hedestigning, svedture og hvad dertil hører, kan det være en god hjælp at få et hormontilskud i nogle år omkring menopausen, som er tidspunktet for den sidste menstruation. Det har du passeret. Der er ikke længere menstruation eller blødning fra underlivet i det hele taget. Kvindeligt kønshormon østrogen findes i forskellige medikamenter. Det kan være i tabletform, som plaster, som spray til næsen og endelig som gel til at smøre på huden. Det er det, du får. Det aktive stof fjerner dine symptomer. Imidlertid ved man, at tilført østrogen også kan påvirke slimhinden i livmoderhulen så den fortykkes og i værste fald udvikler celleforandringer."
"Det kan man hindre ved samtidig at tilføre et andet kvindeligt kønshormon – et såkaldt gestagen. Det findes også i tabletform, i plaster og endelig i den spiral – Levonova – som indeholder gestagen i skaftet. Levonova er et glimrende svangerskabsforebyggende middel. Dels virker selve spiralen svangerskabsforebyggende, men hormonet øger denne virkning ganske betydeligt. Levonova kan således anvendes livet igennem både i den frugtbare periode, men altså også efter menopausen, hvor gestagenet beskytter i livmoderslimhinden, således at vækst af denne hindres."
"På dit spørgsmål kan jeg forstå, at du har fået foretaget en ultralydsskanning som har vist slimhinden en anelse for tyk. Jeg ved ikke, hvad det betyder, men det ved din gynækolog formentlig, for slimhinden kan måles direkte i millimeter. Hvis din gynækolog mener, at det betyder noget, vil jeg gå ud fra, at der bliver truffet de nødvendige foranstaltninger i den anledning."
"Man kan godt få alvorlig sygdom i livmoderen uden hormontilskud, men med hormontilskud har det vist sig, at en kombination af østrogen og gestagen med konstant tilførsel af gestagen snarere nedsætter end øger risikoen for livmoderkræft. Det er derfor helt usandsynligt, at den behandling din læge/gynækolog har sat dig i, vil være skadelig. Dertil kommer, at den gestagen mængde der er i Levonova spiralen er relativt høj, hvilket alt andet lige i denne forbindelse skulle være en fordel. Du vil ikke kunne fremkalde udblødning af slimhinden ved at holde Estrogel pause, sådan en blødning vil heller ikke have nogen betydning. Det var noget man troede i gamle dage. Jeg vil anbefale, at du taler med din gynækolog igen og spørger, om der er mistanke om sygdom i livmoderen. Hvis der er en sådan mistanke, er der nok ikke andet at gøre end at få fjernet spiralen og få foretaget en udskrabning af slimhinden til afklaring. Jeg tror nu nok, at gynækologen vælger at se tiden an, og måske foretage en ekstra kontrolundersøgelse."
"Mit spørgsmål er helt enkelt: Er der nogen antidepressiva, som er specielt egnede til ældre? Jeg har haft tilbagevendende depressioner hele mit voksenliv, og tilstanden er, trods medicinen, temmelig plagsom. Jeg har også fysiske symptomer, som forhøjet blodtryk, let feber, muskel- og ledsmerter og selvfølgelig træthed."
"Du spørger efter antidepressiv medicin specielt velegnede til ældre, idet du lider af tilbagevendende depressioner med ledsagende led- og muskelsmerter, samt feber og forhøjet blodtryk. Først vil jeg stille spørgsmålstegn ved, hvorvidt dit høje blodtryk og feber afstedkommes af depression. Det kan være, at du lider af såvel forhøjet blodtryk som tilbagevendende depressioner og at feberen skyldes (virus-)infektioner. I behandlingen af ældre med depressioner anvendes ofte de såkaldte lykkepiller (der retteligt bør benævnes SSRI-præparater), hvorimod de ældre præparater - de tricykliske antidepressiva - anvendes i begrænset omfang da de kan være behæftede med en række bivirkninger, som er særligt uheldige for ældre mennesker. Såfremt effekten af SSRI-præparaterne ikke er tilstrækkelig, forstærkes behandlingen ofte med et præparat der indeholder det virksomme stof mianserin. Mange læger der behandler ældre mennesker med depressive lidelser, har erfaring for at denne kombinationsbehandling kan være mere virksom end stofferne hver for sig, og kombinationsbehandlingen tolereres ofte godt."
"Jeg kan da også se på de baggrundsoplysninger du har angivet, at du allerede er i en sådan kombinationsbehandling med 5 mg cipralex dagligt og 20 mg tolmin dagligt. Når du så alligevel stiller et spørgsmål til www.netdoktor.dk er det formentligt fordi du ikke oplever at have en god effekt af behandlingen. Du kunne diskutere med den læge, der har påbegyndt behandlingen, om du evt. skulle øges i cipralex eller tolmin dosis. Ved samme konsultation kunne du få kontrolleret dit blodtryk."
"Mig bekendt er der beklageligvis ingen mirakelkure til ældre med depressioner, men som anført ovenfor, synes der at være mulighed for yderligere effekt af den behandling du modtager. Endvidere skal du huske på, at der kan gå adskillige uger fra opstart af en behandling med SSRI-præparaterne til fuld effekt indtræder. Med håbet om at du snart må få det bedre."
"Mit spørgsmål er helt enkelt: Er der nogen antidepressiva, som er specielt egnede til ældre? Jeg har haft tilbagevendende depressioner hele mit voksenliv, og tilstanden er, trods medicinen, temmelig plagsom. Jeg har også fysiske symptomer, som forhøjet blodtryk, let feber, muskel- og ledsmerter og selvfølgelig træthed."
"Du spørger efter antidepressiv medicin specielt velegnede til ældre, idet du lider af tilbagevendende depressioner med ledsagende led- og muskelsmerter, samt feber og forhøjet blodtryk. Først vil jeg stille spørgsmålstegn ved, hvorvidt dit høje blodtryk og feber afstedkommes af depression. Det kan være, at du lider af såvel forhøjet blodtryk som tilbagevendende depressioner og at feberen skyldes (virus-)infektioner."
"I behandlingen af ældre med depressioner anvendes ofte de såkaldte lykkepiller (der retteligt bør benævnes SSRI-præparater), hvorimod de ældre præparater - de tricykliske antidepressiva - anvendes i begrænset omfang da de kan være behæftede med en række bivirkninger, som er særligt uheldige for ældre mennesker. Såfremt effekten af SSRI-præparaterne ikke er tilstrækkelig, forstærkes behandlingen ofte med et præparat der indeholder det virksomme stof mianserin. Mange læger der behandler ældre mennesker med depressive lidelser, har erfaring for at denne kombinationsbehandling kan være mere virksom end stofferne hver for sig, og kombinationsbehandlingen tolereres ofte godt. Jeg kan da også se på de baggrundsoplysninger du har angivet, at du allerede er i en sådan kombinationsbehandling med 5 mg cipralex dagligt og 20 mg tolmin dagligt. Når du så alligevel stiller et spørgsmål til www.netdoktor.dk er det formentligt fordi du ikke oplever at have en god effekt af behandlingen."
"Du kunne diskutere med den læge, der har påbegyndt behandlingen, om du evt. skulle øges i cipralex eller tolmin dosis."
"Ved samme konsultation kunne du få kontrolleret dit blodtryk. Mig bekendt er der beklageligvis ingen mirakelkure til ældre med depressioner, men som anført ovenfor, synes der at være mulighed for yderligere effekt af den behandling du modtager. Endvidere skal du huske på, at der kan gå adskillige uger fra opstart af en behandling med SSRI-præparaterne til fuld effekt indtræder."
"Efter et fald fik jeg et hoftebrud og derefter indsat et nyt hofteled. Som følge af det, fik jeg konstateret knogleskørhed, som jeg så har læst om på jeres sider her. Det var skræmmende at kunne læse at 12-20 pct. dør inden for det første år efter hoftebrud.. Kan I give en forklaring på hvad det er, der kan føre til de dødsfald? ?"
"Jeg kan godt forstå hvis du bliver lidt utryg ved at læse sådan nogle oplysninger. Den primære forklaring på det høje antal døde er at mange der pådrager sig et hoftebrud er i dårlig almen tilstand inden de pådrager sig bruddet. Hvis man i forvejen er svækket på flere punkter p.g.a. svær sygdom, enten fysiske skavanker eller demens kan enhver form for operation være en stor belastning. Efter et hoftebrud kan det i sådanne tilfælde også være svært at komme ud af sengen og i gang med genoptræning, hvilket er meget vigtigt, både for funktionen af hoften og for helbreddet i almindelighed. Ved langvarigt sengeleje kan der tilstøde komplikationer såsom lungebetændelse eller blodpropper i benene. Så hvis man er ""rask og rørig"" inden uheldet, er risikoen væsentlig mindre."
